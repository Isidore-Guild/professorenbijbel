<div type="bookGroup"><title>Deel 7. De kleine profeten. De boeken der Machabeeën</title>
<div canonical="true" osisID="Hos" type="book">
	<title>Algemeene inleiding op De Kleine Profeten.</title>
<p><hi type="bold">De</hi> gewijde geschriften, bekend onder den naam van <hi type="italic">de twaalf kleine profeten,</hi> zijn in den Hebreeuwschen Canon tot één boek samengevoegd. Deze samenvoeging is zeer oud; reeds Jesus, Sirach's zoon, (Eccli. XLIX 12) draagt er kennis van. Van de Synagoog is de benaming onmiddellijk in de Kerk van Christus gekomen en van de oudste HH. Vaders af in gebruik gebleven. De schrijvers dier kortere boeken worden <hi type="italic">de kleine profeten</hi> genoemd ter onderscheiding van <hi type="italic">de vier groote</hi> profeten, wier boeken van veel grooteren omvang zijn.</p>
<p>De kleine profeten zijn in den Canon der heilige boeken gerangschikt ongeveer volgens den tijd, waarin zij geleefd hebben. De eerste zes: Osee, Joël, Amos, Abdias, Jonas en Micheas behooren tot het Assyrische tijdvak, d.i. tot de 9<hi type="super">e</hi> en 8<hi type="super">e</hi> eeuw vóór Christus, zij leefden vóór den ondergang van het Israëlietische rijk. De drie volgende: Nahum, Habacuc en Sophonias leefden in de 7<hi type="super">de</hi> eeuw, vóór de Babylonische ballingschap. De laatste drie: Aggeüs, Zacharias en Malachias zijn ná de ballingschap opgetreden.</p>
		<title short="Osee" type="main">De Profetie van Osee</title>
		<title>Inleiding</title>
<p><hi type="bold">De profeet Osee,</hi> alleen uit het geschrift, dat zijnen naam draagt, bekend, heeft in de achtste eeuw vóór Chr. zijne bediening uitgeoefend in het rijk van Israël. Waarschijnlijk behoorde hij tot dat rijk; althans hij houdt er zich voortdurend mede bezig, terwijl hij van Juda wel herhaaldelijk, maar altijd in het voorbijgaan melding maakt.</p>
<p>Blijkens het opschrift (I 1) trad hij reeds op onder den koning van Israël Jeroboam II, die omstreeks het midden der achtste eeuw gestorven is, en vervulde hij zijn ambt nog onder de regeering van Ezechias, die ongeveer een vierde eeuw na den dood van Jeroboam op den troon van Juda kwam. De profeet beleefde het tijdperk van verwarring, waaraan zijn land, na Jeroboam II, voortdurend ter prooi was. Bedroevend was in die troebele tijden de zedelijke toestand des rijks. De vereering der kalveren, door Jeroboam I ingesteld in de heiligdommen van Bethel en Dan, bleef voortdurend in zwang; Israël aanbad bovendien Baäl, Astarte, Moloch en andere afgoden. Met wat wreedheid en ontucht die afgoderij vergezeld ging, leert de geschiedenis. Het zedenbederf was algemeen en zoo diep ingeworteld, dat gewone rampen het volk niet tot inkeer brachten. De ondergang van het rijk bleef het eenige redmiddel om het betere deel van Israël tot eene betere toekomst voor te bereiden.</p> 
<p><hi type="italic">Inhoud en verdeeling.</hi> Osee bestraft de afgoderij en de zedeloosheid van zijn volk, vooral van de priesters en de valsche profeten. Hij voorspelt hun allerlei rampen en de wegvoering naar een vreemd land. Hij troost het betere deel van Israël door de belofte der herstelling in het vaderland, waar zij met God verzoend, zich zullen voorbereiden tot het heil van den Messias.</p>
<p>De profetie bestaat uit drie doelen. Eerst verhaalt de profeet, dat God hem beveelt te huwen met eene ontuchtige, later met eene overspelige vrouw; hij verklaart de beteekenis van die zinnebeeldige handelingen, welke de betrekking tusschen God en Israël uitdrukken (I-III). Dan bestraft hij de zedeloosheid en voorspelt hij de aanstaande straffen (IV-IX 9). Deze bedreiging herhaalt hij in het derde deel (IX 10 - XIV), waar hij meer uitdrukkelijk leert, dat de kastijding de weg is tot eene betere toekomst.</p>
<p>Het geschrift van Osee is een der duisterste van de profetische boeken. Redenen hiervan zijn vooral de korte en afgebroken stijl, de vele beelden, de herhaalde zinspelingen op thans onbekende tijdsomstandigheden, de plotselinge overgangen op andere onderwerpen.</p>
<p>De schrijver van het boek is Osee. Dit leert de onafgebroken overlevering, die bevestigd wordt door het opschrift (I 1) en door den ganschen inhoud; enkele zinspelingen op gebeurtenissen van dien tijd toonen genoegzaam, dat het boek een overzicht behelst van Osee's langdurige prediking, door hem zelven opgeteekend.</p>
<p>Het goddelijk en canoniek gezag der profetie werd erkend in den Canon der Joden en door de Grieksche vertaling der Zeventigen. De veelvuldige aanhalingen in het Nieuw Testament (Matth. II 5; IX 13; Luc. XXIII 30; Rom. IX 24, v.; I Cor. XV 54; II Petr. II 10) bewijzen, dat de profetie van Osee ten tijde van Christus en de Apostelen als een door God ingegeven geschrift vereerd werd.</p>
<chapter osisID="Hos.1"> 
 

<title>Hoofdstuk I.</title>
<p>Huwelijk van den profeet; de namen zijner kinderen voorspellen den ondergang van Israël (v. 2-9). Herstelling van het volk Gods (v. 10-11).</p>
<verse osisID="Hos.1.1"><hi type="bold">HET</hi> woord des Heeren, dat geschied is tot Osee, den zoon van Beëri, in de dagen van Ozias, Joathan, Achaz, Ezechias, koningen van Juda, en in de dagen van Jeroboam, den zoon van Joas, koning van Israël.</verse>

<verse osisID="Hos.1.2"> Begin van het spreken des Heeren in Osee<note n="1">De inwendige openbaring Gods in Osee nam een aanvang met het volgend bevel.</note>. En de Heer zeide aan Osee: Ga, neem u eene vrouw uit de hoererijen<note n="2">God beveelt den profeet te huwen met eene vrouw, die ontuchtig geleefd had. Voorzeker een zware last! maar Osee gehoorzaamt, wetend dat die opzienbarende handeling beter dan zijn woord het diepgevallen Israël kon treffen. Die vrouw, ondanks hare onwaardigheid door den heiligen band des huwelijks met den man Gods vereenigd, was een welsprekend zinnebeeld van het zondige Israël. Ook dit volk was vóór zijne uitverkiezing wederspannig tegen God en overgegeven aan afgoderij (Vgl. Ezech. XX 5-9); en toch werd het op innige wijze met God vereenigd bij het plechtig verbond op Sinaï. Dit verbond van God met zijn uitverkoren volk wordt reeds in den Pentateuch (vgl. Exod. XIX 5; Deut. IV 34, v.; V 2; XIV 2) voorgesteld onder het beeld van een huwelijk: God de Heer is de bruidegom, de man, die zijne bruid, het volk van Israël, met ijverzuchtige liefde bemint. Bijgevolg wordt de zonde van afgoderij, waardoor Israël ontrouw werd aan het met Jehova gesloten verbond om Hem alleen te aanbidden, uitgedrukt met namen, die de schending van de huwelijkstrouw aanduiden (vgl. Exod. XXXIV 15, 16; Lev. XVII 7 enz). - Sommigen meenen, dat de profeet dit huwelijk niet werkelijk heeft gesloten, maar alleen onder het zinnebeeld van dit huwelijk de verhouding van Israël tot God wilde uitdrukken. Deze meening is moeielijk overeen te brengen met de duidelijke woorden van v. 3.</note> en verwek u kinderen van de hoererijen<note n="3">Kinderen, die door hunne geboorte uit eene vroeger ontuchtige vrouw en door hunne namen de strafschuldigheid van het hoereerend, d.i. afgodisch Israël zullen uitdrukken.</note>, want hoereerend blijft het land hoereeren<note n="4">d.i. het volk bedrijft voortdurend en overal afgoderij.</note> tegen den Heer.</verse>

<verse osisID="Hos.1.3"> En hij ging en hij nam Gomer, de dochter van Debelaïm; en zij ontving en zij baarde hem eenen zoon.</verse> 


<verse osisID="Hos.1.4"> En de Heer sprak tot hem: Noem zijnen naam Jezrahel<note n="5">d.i. ‘God zal verstrooien’ of ‘zaaien’.</note>, want nog een weinig tijds en Ik zal de bloedschuld van Jezrahel<note n="6">d.i. den moord en den roof door Achab en Jezabel gepleegd op Naboth uit de stad Jezrahel (vgl. III Reg. XXI). Jehu werd door God opgewekt om die gruwelen te straffen; maar hij en zijn huis bedreven dezelfde zonden, welke hier de bloedschuld van Jezrahel genoemd worden. Daarom voorspelt de profeet de verwerping van Jehu's huis. Zie de vervulling IV Reg. XV 10.</note> bezoeken aan het huis van Jehu en Ik zal doen ophouden het rijk van het huis van Israël<note n="7">De profeet voorspelt den ondergang van Israël en herhaalt (v. 5) die voorspelling in beeldspraak.</note>.</verse>

<verse osisID="Hos.1.5"> En te dien dage zal Ik breken den boog van Israël<note n="8">d.i. zijne krijgsmacht verdelgen. Het dal van Jezrahel, het tooneel van Achab's zonden en wraakgericht, beteekent hier het geheele rijk van Israël, het land der misdaden en weldra ook der goddelijke wraak.</note> in het dal van Jezrahel.</verse>

<verse osisID="Hos.1.6"> En zij ontving weder en zij baarde eene dochter. En Hij zeide tot hem: Noem haren naam Geen-genade<note n="9">Hebr.: ‘Lo-ruchama’, d.i. de niet begenadigde, of geen genade voor u.</note>, want Ik zal verder geen genade meer doen aan het huis van Israël, maar in vergetelheid zal Ik hen vergeten.</verse>

<verse osisID="Hos.1.7"> En aan het huis van Juda zal Ik genade doen en Ik zal hen redden in den Heer, hunnen God, en Ik zal hen niet redden door boog en zwaard en door krijg en door paarden en ruiters<note n="10">Zoo werden de Assyriërs later voor Jerusalem niet door boog en zwaard, enz., maar door de hand Gods verslagen (IV Reg. XIX 35). Gods ontfermende genade aan het huis van Juda beteekent hier vooral het heil van den Messias, eene onverdiende genadegave van des Heeren ontferming, welke niet wordt verkregen door boog en zwaard d.i. door natuurlijke krachten.</note>.</verse>

<verse osisID="Hos.1.8"> En zij speende haar, die heette Geen-genade. En zij ontving en zij baarde eenen zoon.</verse>

<verse osisID="Hos.1.9"> En Hij zeide: Noem zijnen naam: Mijn-volk-niet<note n="11">Hebr.: ‘Lo-ammi’. Israël, dat mijn verbond heeft verbroken, is niet meer mijn volk.</note>, want gij zijt niet mijn volk en Ik zal niet zijn de uwe<note n="12">Uw beschermer en weldoener.</note>.</verse>

<verse osisID="Hos.1.10"> En het getal der kinderen van Israël zal zijn als het zand der zee, dat zonder maat is en niet geteld zal worden. En het zal zijn, ter plaatse, waar het tot hen zal hee- ten: Mijn volk zijt gij niet, daar zal hun gezegd worden: Kinderen van den levenden God<note n="13">De belofte aan Abraham (Gen. XV 5) wordt niet verijdeld door Israël's verwerping. God zal zich kinderen van Israël zonder tal verwekken door de roeping der heidenen, die voorheen van den waren God vervreemd en als zoodanig door de Joden veracht, kinderen Gods zullen zijn en genoemd worden. Vgl. I Petr. II 10.</note>.</verse>

<verse osisID="Hos.1.11"> En verzamelen zullen zich de kinderen van Juda en de kinderen van Israël te gader<note n="14">Bij den terugkeer uit de ballingschap, wanneer die rampzalige scheuring in twee rijken (Juda en Israël) en de afval van David's huis, de oorzaak van Israël's rampen, een einde zullen nemen.</note> en zij zullen over zich zetten één Hoofd<note n="15">Zorobabel, eene voorafbeelding van den Messias, die al de ware Israëlieten in één rijk van geloof en liefde zal vereenigen.</note> en zij zullen optrekken uit het land<note n="16">der ballingschap.</note>, want groot is de dag van Jezrahel<note n="17">d.i. de dag van Gods wraak. Zie noot 5. Groot is die dag, omdat de straf voor Gods volk de voorbereiding is en de weg tot het hier aangekondigd herstel.</note>.</verse>

</chapter>

      
<chapter osisID="Hos.2">
 

<title>Hoofdstuk II.</title><p>Het bekeerde Israël (v. .1 Gods wraakgericht over het overspelige volk (v. 2-13). Door straffen komt het tot inkeer (v. 14-18). Het Nieuw Verbond (v. 19-24).</p>


<verse osisID="Hos.2.1"> Zegt tot uwe broeders: Mijn volk! en tot uwe zuster: Begenadigde<note n="18">Dit vers behoort nog tot het vorige hoofdstuk. Het bekeerde Israël wordt wederom het volk van God en alzoo zonder zijne verdienste begenadigd.</note>!</verse>

<verse osisID="Hos.2.2"> Richt uwe moeder, richt haar<note n="19">De moeder is het Israëlietische volk in zijn geheel, dat door afgoderij afvallig was van God en schuldig aan geestelijk overspel. De kinderen dier moeder, de onderdanen des rijks, worden door God uitgenoodigd te oordeelen, of de straf der wet tegen overspel door haar niet verdiend was.</note>, want zij is niet mijne vrouw en Ik ben niet haar man. Weg neme zij hare hoererijen van haar gelaat en haar overspel van te midden harer borsten<note n="20">Men heeft hier te denken aan blanketsel, sieraden, opschik enz. De zin is: dat zij ophoude schaamteloos te zondigen door geestelijk overspel en openlijk de teekenen harer afgoderij (amuletten, beeldjes enz.) op hare borst te dragen. Vgl. Prov. VII 10.</note>,</verse>

<verse osisID="Hos.2.3"> opdat Ik wellicht haar niet naakt uitschudde<note n="21">De straf over het overspelige Israël. Vgl. Ezech. XVI 37, v.v.</note> en haar doe staan als ten dage harer geboorte<note n="22">van alles beroofd. Vgl. Ezech. XIV 4, v.</note> en haar zette als eene woestijn<note n="23">waar gebrek is aan het noodzakelijke.</note> en haar make als een ongebaand land<note n="24">Hebr.: ‘als een verdorden grond’, waar men van dorst wegkwijnt. Eene zinspeling op Num. XIV 35.</note> en haar doode door dorst.</verse>

<verse osisID="Hos.2.4"> En aan hare kinderen zal Ik geene genade doen, want kinderen der hoererijen<note n="25">Kinderen, die op het voorbeeld hunner moeder zich schuldig maakten aan afgoderij.</note> zijn zij.</verse>

<verse osisID="Hos.2.5"> Want gehoereerd heeft hunne moeder, te schande is geworden zij, die hen ontving, daar zij zeide: Ik zal mijne minnaars<note n="26">De minnaars zijn de heidensche volken, met welke Israël verbonden sloot, en de afgoden dier volken, welke Israël vereerde. Aan hen werd dank geweten voor den overvloed aan tijdelijk goed.</note> achternaloopen, die mij brood geven en mijn water, mijne wol en mijn vlas, mijne olie en mijn drank.</verse>

<verse osisID="Hos.2.6"> Daarom zie, Ik zal uwen weg versperren met doornen en hem versperren met eenen muur en zij zal hare paden niet vinden<note n="27">m.a.w., God zal hun boos opzet verhinderen en hen door straffen dwingen tot Hem terug te keeren.</note>.</verse>

<verse osisID="Hos.2.7"> En zij zal hare minnaars volgen en zij zal hen niet inhalen; en zij zal hen zoeken en zij zal hen niet vinden; en zij zal zeggen: Ik zal gaan en terugkeeren tot mijnen eersten man<note n="28">God den Heer.</note>, daar het mij wel was toen, beter dan nu.</verse>

<verse osisID="Hos.2.8"> En zij erkende niet, dat Ik haar koren gaf en wijn en olie<note n="29">Het ontrouwe Israël wilde niet erkennen, dat de Heer de gever is van al deze voortbrengselen van hun land.</note> en dat Ik haar vermeerderde het zilver en het goud, dat zij besteedden voor Baäl<note n="30">Eene algemeene benaming der Chanaänietische afgoden.</note>.</verse>

<verse osisID="Hos.2.9"> Daarom zal Ik Mij omkeeren en nemen<note n="31">d.i. Ik zal weder, zooals vroeger meermalen geschied is, hun mijne gaven ontnemen en hen gebrek laten lijden aan voedsel en kleeding. Te zijnen tijde, beteekent: als de vruchten reeds rijp zijn voor den oogst.</note> mijn koren te zijnen tijde en mijnen wijn te zijnen tijde en Ik zal vrijmaken<note n="32">van de dienstbaarheid der zonde. Vgl. Rom. VIII 20, v. - Hebr.: ‘Ik zal nemen’.</note> mijne wol en mijn vlas, die hare schande bedekten.</verse>

<verse osisID="Hos.2.10"> En nu zal Ik hare dwaasheid<note n="33">Hebr.: ‘hare schaamte’, de onteerende straf voor overspel.</note> openbaren voor de oogen harer minnaars<note n="34">harer heidensche naburen, naar wier gunst Israël dong.</note> en geen man zal haar rukken uit mijne hand.</verse> 


<verse osisID="Hos.2.11"> En Ik zal doen ophouden al hare vreugde, haar hoogtijd, haar nieuwe-maan, haar sabbat en al hare feesttijden.</verse>

<verse osisID="Hos.2.12"> En Ik zal verderven haren wijngaard en haren vijgeboom, van welke zij zeide: Dit is loon, het mijne, dat mijne minnaars mij gaven. En Ik zal haar<note n="35">het land dier overspelige. De zin is: Ik zal hare steden en velden verkeeren in eene wildernis, waar het wild gedierte zijn voedsel vindt.</note> maken tot een woud en het gedierte des velds zal haar verslinden.</verse>

<verse osisID="Hos.2.13"> En Ik zal over haar bezoeken de dagen der Baäl's, op welke zij wierook ontstak en zich opsierde met hare oorringen en halssieraden en achter hare minnaars liep en Mij vergat, zegt de Heer.</verse>

<verse osisID="Hos.2.14"> Daarom, zie, Ik zal haar lokken en haar voeren in de eenzaamheid en Ik zal spreken tot haar hart<note n="36">Na de voorzegging van de straf der ballingschap (v. 9-13) volgt thans de aankondiging der bekeering en der herstelling van Israël. God zal de zondige bruid lokken d.i. door zoete woorden en beloften uitnoodigen hare minnaars te verlaten en tot Hem terug te keeren. Evenals vroeger Israël door de rondzwerving in de woestijn gevormd werd tot het uitverkoren volk, zoo zal God ook thans zijn volk voeren in de eenzaamheid, d.i. naar het land der ballingschap, en daar door genade en beloften spreken tot zijn hart.</note>.</verse>

<verse osisID="Hos.2.15"> En Ik zal haar geven hare wijngaardeniers uit dezelfde plaats<note n="37">God zal aan zijnen wijngaard, d.i. aan het uitverkoren volk uit het land der ballingschap bewakers of bestuurders geven. Volgens den grondtekst zal God haar ‘wijngaarden’ geven en dus vergoeden, wat zij door de ballingschap had verloren.</note> en het dal van Achor tot ingang der hoop<note n="38">In het dal van Achor leden de Hebreërs bij de verovering van het beloofde land eene nederlaag om de heiligschennis van Achan (Vgl. Jos. VII). Na uitboeting dier zonde trokken zij van daar zegevierend door Chanaän. Zoo ook zal nu geschieden. Het dal van Achor (dat rampspoed beteekent) is het land der ballingschap, hetwelk voor Israël de ingang der hoop zal zijn, want hunne bekeering door de rampen der ballingschap is het begin eener hoopvolle toekomst.</note> en zingen zal zij daar als in de dagen van hare jeugd en als in de dagen van haren opgang uit Egypteland<note n="39">Bij zijne bevrijding uit de ballingschap zal Israël zich verheugen en het lied zingen, dat het jeugdige Israël zong na den wonderbaren tocht door de Roode zee.</note>.</verse>

<verse osisID="Hos.2.16"> En het zal zijn te dien dage, zegt de Heer: Zij zal Mij noemen: Mijn man! en zij zal Mij niet meer noemen: Mijn Baäl!<note n="40">Dan zal Israël de afgoden verafschuwen, zoodat zelfs hunne namen niet meer genoemd worden. Baali beteekent mijn heer! en had alleen door het gebruik een afgodischen zin.</note></verse> 


<verse osisID="Hos.2.17"> En wegnemen zal Ik<note n="41">Die bekeering van Israël is het werk van Gods genade.</note> de namen der Baäl's uit haren mond en zij zal hunnen naam niet meer gedenken.</verse>

<verse osisID="Hos.2.18"> En Ik zal met hen<note n="42">Hebr.: ‘voor hen’, te hunner gunste.</note> een verbond sluiten te dien dage, met het gedierte des velds en met het gevogelte des hemels en met het kruipend gedierte der aarde<note n="43">Dit verbond beteekent, dat God de dieren, aan welke Hij het land van zijn zondig volk had overgeleverd (v. 12), voortaan zal verhinderen nog schade toe te brengen.</note>, en den boog en het zwaard en den krijg zal Ik uit het land verdelgen en Ik zal hen gerust doen slapen<note n="44">Dit vers bevat eene zinnebeeldige voorstelling van de veiligheid en den vrede van het aan God toegewijde volk.</note>.</verse>

<verse osisID="Hos.2.19"> En Ik zal u verloven<note n="45">d.i. Ik zal u uitkiezen tot mijne bruid. De bruid, hier bedoeld, is de Kerk; de bruidegom is Christus, die in zijn vurig verlangen naar die vereeniging door geloof en liefde met zijne bruid drie malen (v. 19 en 20) herhaalt: Ik zal u verloven aan Mij.</note> aan Mij voor eeuwig, en Ik zal u verloven aan Mij door gerechtigheid en door recht en door barmhartigheid en door ontferming,</verse>

<verse osisID="Hos.2.20"> en Ik zal u verloven aan Mij door getrouwheid<note n="46">Het Nieuw Verbond is eeuwigdurend; die verloving geschiedt door gerechtigheid of rechtvaardigmaking; door recht, d.i. door een rechtvaardig en wijs bestuur; door barmhartigheid, want zij is eene onverdiende gave van God; door getrouwheid, want de bruid is voor immer haren bruidegom getrouw en de bruidegom blijft met zijne bruid tot het einde der dagen en zal in haar al zijne beloften vervullen.</note> en gij zult weten dat Ik ben de Heer.</verse>

<verse osisID="Hos.2.21"> En het zal zijn te dien dage: Ik zal verhooren, zegt de Heer, verhooren zal Ik den hemel, en die zal verhooren de aarde,</verse>

<verse osisID="Hos.2.22"> en de aarde zal verhooren de tarwe en den wijn en de olie<note n="47">Eene sterke persoonsverbeelding: de hemel smeekt God om regenwolken, de aarde smeekt den hemel om regen, de tarwe en de wijn enz. smeeken de aarde om vruchtbaarheid. De Gever van alle gaven zal die gebeden verhooren. Die stoffelijke zegeningen zijn een zinnebeeld van den hoogeren geestelijken zegen van het Nieuw Verbond.</note>, en die zullen verhooren Jezrahel<note n="48">Het met God verzoende Israël zal wezen Jezrahel, wat hier beteekent zaad of planting van God, d.i. zijn geliefd volk. Vgl. I noot 5.</note>.</verse>

<verse osisID="Hos.2.23"> En Ik zal haar zaaien Mij ter eere in het land<note n="49">Zinnebeeld der vermenigvuldiging van het volk Gods onder het Nieuw Verbond.</note> en Ik zal genade doen aan haar, die heette Geen-genade.</verse>

<verse osisID="Hos.2.24"> En Ik zal zeggen aan Mijn-</verse> 
<verse osisID="Hos.2.1">volk-niet: Gij zijt mijn volk, en dit zal zeggen: Gij zijt mijn God<note n="50">Het heil van den Messias is eene gave van Gods ontferming; het geestelijke Israël is wederom in genade aangenomen tot de waardigheid van volk Gods.</note>.</verse>

</chapter>

      
<chapter osisID="Hos.3">
 

<title>Hoofdstuk III.</title><p>Tweede huwelijk van den profeet. De straf der overspelige vrouw is eene voorafbeelding der ballingschap, waardoor Israël tot God zal wederkeeren (v. 1-5).</p>


<verse osisID="Hos.3.1"> En de Heer zeide tot mij: Ga nogmaals en heb eene vrouw lief, door eenen minnaar geliefd en overspelig<note n="51">Hebr.: ‘die eenen minnaar lief heeft en overspelig is’. Zoo noemt God die vrouw om haar toekomstig gedrag; Hij zegt den profeet te voren, dat zij na haar huwelijk met hem door overspel zal zondigen.</note>, gelijk<note n="52">God verklaart den profeet de beteekenis van dat gebod. De zin is: heb eene vrouw lief en huw met haar, gelijk de Heer Israël lief heeft en door het verbond van Sinaï tot zijne bruid heeft aangenomen; maar gelijk die vrouw aan uwe liefde zal beantwoorden door eenen minnaar lief te hebben en met hem overspel te bedrijven, zoo beantwoordt Israël aan Gods liefde door vreemde goden te vereeren.</note> de Heer de kinderen van Israël liefheeft en zij omzien naar vreemde goden en houden van druivenmoer<note n="53">Hebr.: ‘van rozijnenkoeken,’ welke aan de afgoden gewijd en bij de offermaaltijden gegeten werden. De deelneming hieraan was afgoderij.</note>.</verse>

<verse osisID="Hos.3.2"> En ik bedong mij haar voor vijftien zilverlingen en ééne corusmaat gerst en eene halve corus-maat gerst<note n="54">Volgens oud gebruik (Gen. XXXIV 12) bedong of kocht de profeet die vrouw.</note>.</verse>

<verse osisID="Hos.3.3"> En ik zeide tot haar<note n="55">Het door deze vrouw bedreven overspel wordt ondersteld door de volgende straf, welke de profeet haar oplegt.</note>: Vele dagen zult gij op mij wachten, gij zult niet hoereeren en niet bij eenen man zijn, maar ook ik zal op u wachten<note n="56">Hebr.: ‘Vele dagen zult gij, om wille van mij, eenzaam zitten..... en ook ik zal aldus voor u zijn,’ d.i. van u verwijderd blijven.</note>.</verse>

<verse osisID="Hos.3.4"> Want vele dagen zullen de kinderen van Israël blijven zonder koning en zonder vorst en zonder offer en zonder altaar en zonder ephod en zonder theraphim<note n="57">Op dezelfde wijze zal het ontrouwe Israël door God gestraft worden. Het rijk zal vernietigd worden (zonder koning en zonder vorst), de heilige eeredienst zal zijn opgeheven: zonder offer en zonder altaar en zonder ephod. Dit laatste is het hoogepriesterlijk gewaad, waartoe het borstschild (Vulg. Rationale) behoorde, waarin zich de urim en thummim bevonden ter raadpleging van God; ook dit verheven voorrecht des hoogepriesters zal dus ophouden. Maar dan zal eveneens de afgoderij uit Israël verdwijnen, want zij zullen zijn zonder theraphim, d.i. niet meer hunne huisgoden raadplegen.</note>.</verse> 


<verse osisID="Hos.3.5"> En daarna zullen de kinderen van Israël terugkeeren en zij zullen zoeken<note n="58">d.i. dienen en van ganscher harte aanhangen.</note> den Heer, hunnen God, en David, hunnen koning<note n="59">David is hier de benaming van den Messias, aan David uit zijn zaad beloofd (II Reg. VII 12, v.).</note>, en met vreeze<note n="60">Met kinderlijke vreeze en heiligen eerbied.</note> zullen zij komen naar den Heer en naar zijn goed<note n="61">d.i. verlangen naar de zegeningen van den Messias. Zie II 19-24.</note>, op het einde der dagen<note n="62">Het einde der dagen is de gewone benaming van het tijdvak van den Messias, dat door geen ander gevolgd wordt en de vervulling is van de beloften des Ouden Verbonds.</note>.</verse>

</chapter>

      
<chapter osisID="Hos.4">
 

<title>Hoofdstuk IV.</title><p>De talrijke zonden roepen om het wraakgericht (v. 1-10). Ongerijmdheid en zedeloosheid der afgoderij (v. 11-14). Waarschuwing tot Juda (v. 15-19).</p>


<verse osisID="Hos.4.1"> Hoort het woord des Heeren, kinderen van Israël, want de Heer heeft een rechtsgeding met de bewoners des lands<note n="63">Tweede gedeelte van het boek. De Heer heeft een rechtsgeding, d.i. Hij zal de Israëlieten richten en de schuldigen straffen.</note>, want er is geene waarheid en er is geene barmhartigheid<note n="64">Hebr.: ‘geene trouw en geene liefde.’ Israël, weleer de bruid des Heeren, schendt de beloofde trouw en weigert de verschuldigde liefde. Er is geene werkdadige kennis van God, wien het weigert te gehoorzamen. Dit blijkt uit de volgende zonden.</note> en er is geene kennis van God in het land.</verse>

<verse osisID="Hos.4.2"> Van laster<note n="65">Hebr.: ‘meineed.’</note> en leugen en moord en diefstal en overspel stroomt het over en bloedschuld volgt op bloedschuld<note n="66">d.i. zonder ophouden worden doodslag en gewelddadigheden bedreven.</note>.</verse>

<verse osisID="Hos.4.3"> Daarom zal het land treuren<note n="67">d.i. om die zonden zal Israël gestraft worden door de ballingschap en bijgevolg zal het land treuren om de wegvoering der bevolking en de verwoesting der velden.</note> en zal wegkwijnen een ieder die het bewoont, met het gedierte des velds en met het gevogelte des hemels, maar ook de visschen der zee zullen samengeraapt worden<note n="68">De redelooze schepselen hebben deel zoowel in de straffen van den zondaar. (Gen. III 17; VI 7), als in de verheerlijking der zaligen (Rom. VIII 19).</note>.</verse>

<verse osisID="Hos.4.4"> Evenwel niemand oordeele en geen man worde berispt<note n="69">Niemand veroordeele of berispe die hardnekkigen. Dit is ook de zin van den grondtekst: Niemand twiste of richte verwijtingen tot dit volk, want het helpt toch niet. De reden volgt: allen zijn hardnekkige zondaars en den dood schuldig, zooals hij, die zich niet onderwierp aan de uitspraak van den priester (vgl. Deut. XVII 12).</note>, want uw volk is als zij, die den priester tegenspreken.</verse>

<verse osisID="Hos.4.5"> En vallen zult gij heden en vallen zal ook de profeet met u, des nachts doe Ik uwe moeder zwijgen<note n="70">Heden, d.i. binnen korten tijd, zult gij met uwe valsche profeten te gronde gaan; des nachts, in het akelige der duisternis, doe ik uwe moeder, Samaria, de hoofdstad des lands, zwijgen door de wegvoering harer bevolking. Hebr.: ‘Bij dag zult gij vallen en bij nacht zal ook de profeet met u vallen en Ik zal uwe moeder verdelgen,’ m.a.w., onophoudelijk (bij dag en bij nacht) zullen rampen op u en uwe verleiders neerkomen, wanneer het land en de hoofdstad door de Assyriërs zullen verdelgd worden.</note>.</verse>

<verse osisID="Hos.4.6"> Mijn volk verstomt, omdat het de kennis niet heeft<note n="71">Mijn volk verstomt, of liever (Hebr.) ‘vergaat’, omdat het weigert Mij te gehoorzamen. Zie noot 2.</note>. Dewijl gij de kennis verworpen hebt, zal Ik u verwerpen, opdat gij Mij het priesterschap niet meer zult bedienen<note n="72">God had Israël gemaakt ‘tot een priesterlijk koninkrijk’, d.i. tot priesters en koningen, ‘tot een heilig volk’ (Exod. XIX 6). Thans wordt het door God verworpen en van dat voorrecht beroofd om zijne afgoderij en zijne overige zonden.</note>, en dewijl gij vergeten hebt de wet van uwen God, zal ook Ik uwe kinderen<note n="73">de onderdanen des rijks.</note> vergeten.</verse>

<verse osisID="Hos.4.7"> Naar gelang hunner menigte<note n="74">Naar gelang zij toenamen in getal en rijkdom. Dit noemt de profeet aanstonds hunne heerlijkheid.</note>, naar die mate zondigden zij tegen Mij; hunne heerlijkheid zal Ik in schande verkeeren.</verse>

<verse osisID="Hos.4.8"> De zonden mijns volks eten zij en naar diens ongerechtigheid hunkeren hunne zielen<note n="75">De priesters van Bethel en Dan eten de zonden, d.i. de offers voor de zonden, waarvan zij hun wettig aandeel kregen (Lev. VI 25, v.). Zij hunkerden naar de ongerechtigheid des volks, om zoo hunne inkomsten te vermeerderen.</note>.</verse>

<verse osisID="Hos.4.9"> En gelijk het volk, zoo zal de priester zijn<note n="76">Hetzelfde strafgericht zal het volk en den priester treffen om zijne wegen d.i. booze handelingen.</note>, en Ik zal zijne wegen aan hem bezoeken en naar zijne raadslagen hem vergelden.</verse>

<verse osisID="Hos.4.10"> En zij zullen eten en zij zullen niet verzadigd worden<note n="77">m.a.w. zij zullen van hunnen overvloed niet kunnen genieten.</note>, zij hoereerden en zij hielden niet op<note n="78">Zonder ophouden bedrijven zij afgoderij. Volgens den grondtekst bedreigt de profeet hun huwelijk met onvruchtbaarheid.</note>, want den Heer hebben zij verlaten door (zijn gebod) niet te onderhouden.</verse>

<verse osisID="Hos.4.11"> Hoererij en wijn en dronkenschap benemen het hart<note n="79">d.i. het verstand, dat volgens de meening der Hebreërs zijn zetel in het hart had. Door die zonden verblind, vervielen zij tot de volgende ongerijmdheden.</note>.</verse>

<verse osisID="Hos.4.12"> Mijn volk raadpleegt door zijn hout en zijn stok geeft het openbaringen, want de geest der hoererijen heeft hen vervoerd<note n="80">Zij raadplegen het houten afgodsbeeld of wel den tooverstaf, verblind door de onkuische driften, die zij involgen.</note> en zij hebben gehoereerd tegen hunnen God.</verse>

<verse osisID="Hos.4.13"> Op de toppen der bergen offerden zij en op de heuvelen brandden zij reukwerk<note n="81">Naar de wijze der Chanaänieten. Zie Deut. XII 2, v.</note>, onder eik en populier en terpentijnboom, omdat zijn schaduw goed was. Daarom<note n="82">Omdat de ouderen en de mannen door hun slecht voorbeeld de jongeren, vooral het zwakkere geslacht verleiden.</note> blijven uwe dochters hoereeren en uwe bruiden overspel bedrijven.</verse>

<verse osisID="Hos.4.14"> Niet aan uwe dochters zal Ik het bezoeken, als zij hoereeren, en niet aan uwe bruiden, als zij overspel bedrijven, dewijl zij zelven<note n="83">de ouderen, de mannen.</note> met boeleersters omgingen en met verwijfden offerden. En het volk, dat niet verstaan wil, zal zijn straf ontvangen!</verse>

<verse osisID="Hos.4.15"> Zoo gij hoereert, gij Israël, niet afvallig worde althans Juda! En treedt niet binnen in Galgala<note n="84">in het afgodisch heiligdom te Galgala, ten oosten van Jericho.</note> en gaat niet op naar Bethaven<note n="85">Bethaven is de schimpnaam van Bethel. Deze naam, die huis van God beteekent, werd veranderd in Bethaven, huis van onheil, om het onwettig heiligdom van het gouden kalf. Daar dit onder den heiligen naam van God werd aangeroepen, zegt de profeet: Zweert niet enz.</note> en zweert niet: Zoo waar de Heer leeft.</verse>

<verse osisID="Hos.4.16"> Want gelijk eene dartele koe is Israël afgeweken<note n="86">Israël heeft het juk van 's Heeren wet afgeschud en is van den weg zijner geboden afgeweken.</note>. Nu zal de Heer hen weiden als een lam in de ruimte<note n="87">De H. Hiëronymus verklaart: God zal het volk in het uitgebreide Assyrië verstrooien en aan de willekeur zijner vijanden overleveren, gelijk een lam in de ruimte, d.i. in het open veld, van de kudde afgedwaald, de prooi wordt der wolven.</note>.</verse>

<verse osisID="Hos.4.17"> Deelgenoot der afgoden is Ephraïm, laat het begaan<note n="88">Laat u niet in, o Juda, met de afgoderij van het afvallige Ephraïm. Onder dezen naam verstaan de profeten, vooral Osee, hier en in 't vervolg het rijk van Israël, dat naar den voornaamsten der tien stammen Ephraïm genoemd wordt, ook omdat uit dezen stam zijne eerste koningen waren.</note>!</verse> 


<verse osisID="Hos.4.18"> Afgezonderd is hun gastmaal<note n="89">Hun gastmaal van spijzen aan de afgoden opgedragen is afgezonderd van het aan Jehova toegewijde Juda; m.a.w., er kan geen gemeenschap bestaan tusschen het afgodische Israël en het aan God getrouwe Juda. Want zonder ophouden bedrijft Israël afgoderij.</note>, met hoereerlust hoereeren zij<note n="90">Zie I noot 4.</note>, smaad aandoen is zijner voogden lust<note n="91">d.i. zij. die gesteld zijn tot bescherming van het volk, te weten koningen, rijksgrooten en priesters, zijn door hunne gruwelen de oorzaak der smadelijke en vernederende ballingschap.</note>.</verse>

<verse osisID="Hos.4.19"> Gebonden heeft hem de wind in zijne vleugelen en te schande zullen zij worden om hunne offers<note n="92">Aankondiging van het wraakgericht over Israël. Als door de vleugelen van eenen wervelwind medegesleurd, zullen zij in ballingschap weggevoerd en diep vernederd worden om hunne zondige offers.</note>.</verse>

</chapter>

      
<chapter osisID="Hos.5">
 

<title>Hoofdstuk V.</title><p>Strafrede tegen de priesters en het koninklijk huis (v. 1-7). Het goddelijk wraakgericht, onder het beeld van een vijandelijk leger, over de zonden van Israël en Juda (v. 8-14). De bekeering (v. .15</p>


<verse osisID="Hos.5.1"> Hoort dit, priesters, en wees aandachtig, huis van Israël, en gij, huis des konings, luister! want u betreft het gericht, daar gij een strik zijt geworden voor de wacht en een uitgespannen net op Thabor<note n="93">Het huis van Israël d.i. de onderdanen des rijks worden gevraagd als getuigen van het gericht, dat de priesters en het huis des konings betreft. De aanklacht tegen hen is: Zij, de leiders des volks, zijn een strik geworden voor de wacht, m.a.w., door hinderlagen trachten zij de wachters van het volk, de profeten, ten val te brengen. Volgens den grondtekst zijn zij ‘een strik op Mizpah’ of Maspha, eene stad over den Jordaan, en ‘een net op Thabor,’ een berg aan deze zijde van den Jordaan. Aldaar hadden de koningen afgodische heiligdommen opgericht, welker priesters het volk ten verderve strekten.</note>.</verse>

<verse osisID="Hos.5.2"> En de slachtoffers hebt gij ten gronde gericht<note n="94">De slachtoffers in Jerusalem's tempel hebt gij, koningen en priesters van Israël, ten gronde gericht, door het volk te dwingen op te gaan naar uwe heiligdommen te Bethel, Dan, enz.</note>; en Ik zal hun aller tuchtmeester zijn.</verse>

<verse osisID="Hos.5.3"> Ik ken Ephraïm en Israël<note n="95">Ephraïm en Israël beteekenen hetzelfde. Zie IV noot 26.</note> is voor Mij niet verborgen: nu heeft Ephraïm gehoereerd, is Israël bezoedeld.</verse> 


<verse osisID="Hos.5.4"> Zij stellen er hunne gedachten niet op<note n="96">Hebr.: ‘Zij richten hunne handelingen niet in’, enz. Door hunne driften verblind, hebben zij God en zijne wet vergeten.</note> om terug te keeren tot hunnen God, want de geest der hoererijen is in hun mídden en den Heer kennen zij niet.</verse>

<verse osisID="Hos.5.5"> En de onbeschaamdheid van Israël zal getuigen in zijn aangezicht en Israël en Ephraïm zullen vallen om hunne ongerechtigheid; vallen zal ook Juda met hen<note n="97">Want ook in Juda werd van Salomon's tijd af zwaar gezondigd tegen de wetten van den eeredienst.</note>.</verse>

<verse osisID="Hos.5.6"> Met hunne kudden en met hunne runderen zullen zij opgaan om den Heer te zoeken en zij zullen Hem niet vinden<note n="98">Wanneer het vonnis van hunnen ondergang reeds geveld is, zullen zij vergeefs pogen den Heer te verzoenen, niet door inwendige boetvaardigheid, maar door eene menigte van offers.</note>; onttrokken heeft Hij zich aan hen.</verse>

<verse osisID="Hos.5.7"> Tegen den Heer zijn zij wederspannig geworden, want zij hebben vreemde<note n="99">d.i. van God vervreemde kinderen, die van jongs af in den afgodendienst zijn opgevoed.</note> kinderen verwekt; nu zal eene maand hen met hunne aandeelen verslinden<note n="100">Waarschijnlijk is de zin: binnen een korten en bepaalden tijd zullen zij met hunne aandeelen, d.i. bezittingen, worden verslonden, m.a.w., zij worden binnen kort in ballingschap weggevoerd en van hunne goederen beroofd.</note>.</verse>

<verse osisID="Hos.5.8"> Blaast de bazuin te Gabaä, de trompet te Rama! jammert te Bethaven! achter uwen rug, o Benjamin<note n="101">De profeet ziet den vijand reeds in aantocht. De wachters op de torens te Gabaä en te Rama, beide op eene hoogte in Benjamin, geven het ver klinkende sein van het naderend gevaar. Bethaven of Bethel, de zetel van het onwettig heiligdom, jammert om de naderende ramp. Jehova, de wreker hunner zonden, komt uit Sion (vgl. Am. I 2) om eerst Israël te tuchtigen; daarna keert Hij zich tot Juda om ook dit rijk te straffen; daarom waarschuwt de profeet: ‘achter uwen rug, o Benjamin’ rukt de vijand aan.</note>!</verse>

<verse osisID="Hos.5.9"> Ephraïm zal ter verwoesting zijn ten dage der kastijding; tegen Israël's stammen toon Ik mijne getrouwheid<note n="102">in het vervullen der bedreiging reeds door Moses geboekt (Deut. XXVIII 64).</note>.</verse>

<verse osisID="Hos.5.10"> De vorsten van Juda zijn geworden als die den grenspaal wegnemen<note n="103">Waarschijnlijk een spreekwoord, dat hier beteekent: zij storen zich niet aan de beperkingen en voorschriften der wet.</note>; over hen zal Ik mijne gramschap uitstorten als water.</verse>

<verse osisID="Hos.5.11"> Verdrukking lijdt Ephraïm, verbrijzeld door het gericht, omdat het begonnen is te loopen achter onreinheden<note n="104">Ephraïm, d.i. het rijk van Israël zal verdrukt worden door zijne vijanden en verbrijzeld worden door het wraakgericht des Heeren, omdat het niet ophoudt onreinheden, d.i. ontuchtige zonden in den dienst der afgoden te plegen.</note>.</verse>

<verse osisID="Hos.5.12"> En Ik zal zijn als de mot voor Ephraïm en als bederf voor het huis van Juda<note n="105">Langzaam maar zeker zal Ephraïm en ook Juda ten gronde gaan, gelijk de mot de kleederen en bederf of olm het hout verteert.</note>.</verse>

<verse osisID="Hos.5.13"> En Ephraïm zag zijn krankheid en Juda zijn boei<note n="106">Hebr.: ‘zijne wonde’. In beide rijken kondigde het inwendige verval den naderenden ondergang; vooral Israël was na den dood van Jeroboam II aan overweldigers overgeleverd.</note>, en Ephraïm toog naar Assur en het zond tot den koning, den wreker<note n="107">Israël meende zich staande te kunnen houden door den steun der Assyriërs, maar dezen werden de bewerkers van zijnen ondergang. De koning der Assyriërs was de wreker, door God opgewekt om de zonden van Israël en van Juda te tuchtigen. Sommigen nemen het Hebreeuwsche Jareb als eigennaam, maar een Assyrische koning van dien naam is nog niet gevonden. Men gist niet zonder waarschijnlijkheid, dat het de eigenlijke naam was van Sargon.</note>. En hij zal u niet kunnen genezen en u niet kunnen ontslaan van uw boei.</verse>

<verse osisID="Hos.5.14"> Want Ik zal als eene leeuwin zijn voor Ephraïm en als een jonge leeuw voor het huis van Juda; Ik, Ik zal grijpen en gaan, Ik zal nemen en niemand zal ontrukken<note n="108">Gelijk de uitgehongerde leeuw zijne prooi vastgrijpt en ze voor niets of niemand afstaat, zoo zullen Israël en Juda, ieder op zijne beurt, de prooi worden van Gods getergde wraak.</note>.</verse>

<verse osisID="Hos.5.15"> Ik zal gaan en wederkeeren naar mijne plaats, totdat gij bezwijkt en mijn aangezicht zoekt<note n="109">Hunne bekeering zal de vrucht zijn der kastijding. De Heer, die op aarde was afgedaald, om zijn volk te straffen, gaat en keert weder naar zijne plaats, nu het wraakgericht is voltrokken; daar wacht Hij de vrucht der kastijding, totdat zij bezwijken, d.i. hun trotsch hoofd buigen en zich schuldig bekennen, en door boetvaardigheid Gods aangezicht of gunst zoeken.</note>.</verse>


</chapter>

      
<chapter osisID="Hos.6"> 
 

<title>Hoofdstuk VI.</title><p>Opwekking van Israël tot een nieuw leven (v. 1-3). Eene andere strafrede. Al de middelen ter bekeering waren vergeefsch, daarom komt het wraakgericht over Israël en over Juda (v. 4-11).</p>


<verse osisID="Hos.6.1"> In hunnen nood<note n="110">De eerste drie verzen behooren nog tot het vorige hoofdstuk.</note> zullen zij zich des morgens oprichten tot Mij: Komt en laat ons terugkeeren tot den Heer;</verse>

<verse osisID="Hos.6.2"> want Hij heeft gegrepen, en Hij zal ons genezen; Hij sloeg, en Hij zal ons heelen<note n="111">De boetvaardige Israëlieten wekken elkander op tot bekeering en tot vertrouwen op God. Hij heeft ons gegrepen als de leeuw van V 14; zoo erkennen zij, dat de rampen straffen hunner zonden waren, en belijden zij hunne schuld. Van God alleen verwachten zij thans redding.</note>.</verse>

<verse osisID="Hos.6.3"> Hij zal ons levend maken na twee dagen, ten derden dage zal Hij ons opwekken, en wij zullen leven voor zijn aangezicht<note n="112">Door de ballingschap werd Israël als volk vernietigd of gedood; daarom wordt de verlossing uit de ballingschap hier en elders (vgl. Ezech. XXXVII) beschreven als eene opwekking uit den dood, welke na twee, drie dagen, d.i. na betrekkelijk korten tijd zal geschieden. Vele HH. Vaders zien in deze opwekking van Israël eene voorafbeelding van Christus' verrijzenis ten derden dage.</note>. Wij zullen kennen en wij zullen trachten den Heer te kennen<note n="113">Israël kwam ten val, omdat het de kennis van God versmaad had (VI 1, 6); na de ballingschap, vooral na de prediking van den Messias zal het ware Israël God kennen, of liever, daar dit niet in 's menschen macht ligt, trachten den Heer te kennen, d.i. medewerken met Gods genade om God te kennen en te dienen.</note>. Als de dageraad is zijn opgang vastgesteld, en komen zal Hij als de vroege regen over ons en de late regen over het land<note n="114">Het licht van Gods openbaring (Zijn opgang) is voor den mensch van goeden wil vastgesteld als het terugkeeren van een regelmatig natuurverschijnsel. Zijne komst is gelijk aan den dageraad, d.i. vervult het hart met vreugde en is de voorbode van altijd overvloediger licht; zijne genade is weldadig en vruchtbaar, als in Palestina de vroege regen, die in November het zaad doet ontkiemen, en de late regen, die in April de graankorrel doet zwellen.</note>!</verse>

<verse osisID="Hos.6.4"> Wat zal Ik u doen, Ephraïm<note n="115">Met dit vers begint eene nieuwe strafrede tegen de hardnekkige inwoners van Ephraïm of Israël en Juda. Wat zal Ik u doen, om u tot inkeer te brengen?</note>? wat zal Ik u doen, Juda? uwe barmhartigheid<note n="116">Hebr.: ‘uwe liefde’, d.i. uwe goede gezindheid jegens God en de menschen is van korten duur, als de morgenwolk enz.</note> is als de morgenwolk en als de dauw, die des morgens verdwijnt.</verse>

<verse osisID="Hos.6.5"> Daarom<note n="117">Omdat de deugd, indien zij al in Israël werd gevonden, voorbijgaand was.</note> heb Ik hen behouwen door de profeten, Ik heb hen gedood door de woorden van mijnen mond, en uwe straffen zullen als een licht te voorschijn treden<note n="118">Gelijk de beeldhouwer met beitelslagen hout of steen behouwt, zoo heeft God met straffen, door de profeten aangekondigd, zijn volk behouwen en het door de bediening der profeten, die de mond van God zijn, met den dood bedreigd. Maar het was tevergeefs; daarom zullen uwe straffen d.i. de straffen, die Ik op u zal afzenden, te voorschijn treden als een licht, zoodat het duidelijk zal blijken, dat gij rechtvaardig om uwe zonden gestraft zijt.</note>.</verse>

<verse osisID="Hos.6.6"> Want barmhartigheid<note n="119">Hebr.: ‘liefde’; zie noot 7. God wil werken van ware deugd, van barmhartigheid en niet offers, welke zonder inwendige godsvrucht met een onboetvaardig hart worden opgedragen. Uit het tweede verslid, waar de werkdadige kennis van God (zie IV noot 2) bedoeld is, blijkt duidelijk, dat de offers niet volstrekt, maar alleen in genoemden zin verworpen worden.</note> wil Ik en geen offer, en de kennis van God meer dan brandoffers.</verse>

<verse osisID="Hos.6.7"> Zij echter hebben gelijk Adam het verbond overtreden; dáár zijn zij wederspannig geworden tegen Mij<note n="120">Gelijk Adam hebben zij het verbond d.i. het gebod des Heeren overtreden en daar in hun paradijs, in het beloofde land zijn zij enz.</note>.</verse>

<verse osisID="Hos.6.8"> Galaäd is eene stad van afgodsdienaren, bevlekt met sporen van bloed,</verse>

<verse osisID="Hos.6.9"> en als een roovershol; zij spant samen met priesters, die de pelgrims van Sichem op den weg vermoorden<note n="121">De levietische stad Ramoth-Galaäd over den Jordaan was het middelpunt geworden van afgoderij. Zij is ook schuldig aan doodslag en gewelddadigheden; de sporen van bloed, waarmede zij bevlekt is, getuigen dit. Zij is een roovershol, want hare inwoners spannen samen met priesters, om de vrome pelgrims, die, ondanks het verbod van Israël's koning, van Sichem naar Jeruzalem opgingen, uit te schudden en te vermoorden.</note>. Voorwaar gruwelen hebben zij gepleegd.</verse>

<verse osisID="Hos.6.10"> In het huis van Israël heb Ik afschuwelijkheid<note n="122">Afgoderij, ontucht, gewelddadigheden.</note> gezien, dáár zijn de hoererijen van Ephraïm, bezoedeld is Israël.</verse>

<verse osisID="Hos.6.11"> Doch ook gij, Juda, bereid u den oogst<note n="123">d.i. Houd u gereed tot het wraakgericht, dat de oogst is van Gods wrekende gerechtigheid. Hebr.: ‘Ook Juda! een oogst is u bereid’.</note>, wanneer Ik de gevangenschap van mijn volk zal hebben afgewend<note n="124">Eene Hebr. zegswijze, die beteekent: droefheid in blijdschap veranderen. Maar waarschijnlijk behooren deze woorden tot het volgend hoofdstuk.</note>.</verse>

</chapter>

      
<chapter osisID="Hos.7"> 
 

<title>Hoofdstuk VII.</title>
<p>Ondanks Gods weldaden blijft Israël zondigen; het zedenbederf is als het vuur van een brandenden oven (v. 1-7). Israël sluit verbonden met heidensche volken (v. 8-12). Het weigert tot God terug te keeren; zijn ondergang is nabij (v. 13-16).</p>


<verse osisID="Hos.7.1"> Toen Ik Israël wilde genezen, werd openbaar de ongerechtigheid van Ephraïm en de boosheid van Samaria; want zij pleegden leugen, en de dief sloop binnen en plunderde, buiten zwierf de roover<note n="125">Toen God Israël's droevig lot in blijdschap wilde veranderen (VI 11) en het volk van zijne zonden en kwalen wilde genezen, werd openbaar, hoe hardnekkig het was in het kwaad. Want aan die weldaden beantwoordde het door leugen d.i. afgoderij (vgl. Jer. XVI 19), door diefstal en roof. Ephraïm en de hoofdstad Samaria vertegenwoordigen beide het geheele rijk van Israël. Zie VI noot 6.</note>.</verse>

<verse osisID="Hos.7.2"> En opdat zij wellicht niet zeggen in hunne harten, dat Ik al hunne boosheid indachtig ben: nu omgeven hen hunne verzinselen, voor mijn aangezicht zijn ze daad geworden<note n="126">In hunne verstoktheid maakten zij zich wijs, dat God hen strafte om de vroegere boosheid hunner vaderen. Hoe tergend in het oog van God! Want hunne zondige verzinselen of booze plannen waren zoo menigvuldig, dat zij er als het ware geheel door omgeven werden; schaamteloos, onder de oogen van God, werden die plannen uitgevoerd. In den grondtekst leest men: ‘zij zeggen niet in hun hart (d.i. zij denken er niet aan), dat Ik al hunne boosheid indachtig ben, en toch zij staan omgeven van hunne euveldaden; voor mijn aangezicht geschieden ze’.</note>.</verse>

<verse osisID="Hos.7.3"> Met hunne boosheid verblijden zij den koning en met hunne leugens de vorsten<note n="127">Een bewijs van Israël's verdorvenheid. Zij, die geroepen zijn de zonde te beteugelen en te straffen, namelijk koningen en vorsten, bevorderen ze integendeel en juichen ze toe.</note>.</verse>

<verse osisID="Hos.7.4"> Allen zijn zij overspelers, als een door den bakker verhitte oven<note n="128">Om hunne blakende drift naar ontucht en afgoderij.</note>. De stad rustte een weinig van het doorkneden van den zuurdeesem af, totdat het geheele deeg doordeesemd was<note n="129">De H. Hiëronymus verstaat door den zuurdeesem den dienst van het gouden kalf, die niet met geweld, maar langzamerhand in Israël werd ingevoerd. Hij deed den zuurdeesem in de stad, d.i. onder zijn volk geleidelijk doordringen.</note>.</verse>

<verse osisID="Hos.7.5"> Het is de dag van onzen koning! de vorsten beginnen razend te worden van den wijn<note n="130">Zoo levendig mogelijk wordt de boosheid geteekend. Het volk wordt sprekend ingevoerd. Innig verknocht aan het koninklijk huis, vierde het met uitgelaten vreugde de feestdagen van zijnen koning, en de vorsten of rijksgrooten gaven zich dan over aan dronkenschap en losbandigheid.</note>. Hij strekt de hand uit met spotters<note n="131">Hij, de koning zelf, geeft het voorbeeld van losbandige vreugde, hij strekt de hand uit naar den drinkbeker en viert feest met de diepst bedorvenen, die spotten met godsdienst en zedelijkheid.</note>.</verse> 


<verse osisID="Hos.7.6"> Want als een oven zetten zij hun hart op hem, terwijl hij hen belaagt<note n="132">Het volk hing met hartstochtelijke liefde aan zijn koning, terwijl deze zijn volk belaagde, want hij was de oorzaak van diens ondergang door afgoderij en onzedelijkheid te bevorderen.</note>. Den ganschen nacht slaapt hun bakker, en des morgens gloeit hij<note n="133">De oven. De zin is: Het kost den koning weinig of geen moeite om het volk tot afgoderij te verleiden; gelijk het vlammend vuur van een gloeienden oven, zoo breidt het vuur van afgoderij en ontucht zich onder hen uit.</note> als een vlammend vuur.</verse>

<verse osisID="Hos.7.7"> Allen zijn zij verhit als een oven, en zij verslinden hunne rechters; al hunne koningen zijn gevallen; niemand onder hen roept tot Mij<note n="134">Het vuur der driften, door koningen en rechters ontstoken, verslindt ten laatste hen zelf, zoodat zij omkomen zonder zich tot God te bekeeren. Dit doelt wellicht op de omwentelingen en koningsmoorden in Israël na Jeroboam II. In de voorafgaande verzen (4-7) is in den grondtekst waarschijnlijk sprake van eene samenzwering tegen den koning. De booze hartstochten der samenzweerders smeulen reeds in hun hart; zij breken uit, zoodra de gelegenheid gunstig is: evenals een oven, die wel reeds gestookt wordt, maar eerst geopend en sterk verhit tegen den tijd dat het deeg klaar is. Zoolang slaapt nog de bakker. Op het koningsfeest vinden zij de kans schoon en slaan zij hun slag.</note>.</verse>

<verse osisID="Hos.7.8"> Ephraïm wordt onder de volken vermengd; Ephraïm is geworden als een onder de asch gebakken brood, dat niet werd omgekeerd<note n="135">De profeet bestraft thans de verbonden van Ephraïm of Israël met heidensche volken; daardoor werd Israël onder de volken, als zuurdeesem in het deeg, vermengd en was het een voorwerp van walging voor God, gelijk een slecht gebakken, niet eetbaar brood.</note>.</verse>

<verse osisID="Hos.7.9"> Vreemden hebben zijne kracht verteerd, en hij besefte het niet; ja zelfs grijze haren zijn over hem gestrooid, en hij weet het niet<note n="136">De schattingen, die Israël om die verbonden aan vreemde vorsten moest opbrengen, hebben zijne kracht zijn geid en goed verteerd; daardoor werd Israël als een grijsaard, die zijn einde nabij komt, zonder het te beseffen.</note>.</verse>

<verse osisID="Hos.7.10"> En vernederd wordt de hoovaardij van Israël in zijn aangezicht<note n="137">d.i. Openlijk, zoodat Israël zich die diepe vernedering niet kan ontveinzen. Maar het baat niet; zij zoeken of dienen den Heer niet bij of ondanks al die straffen.</note>; en zij bekeerden zich niet tot den Heer, hunnen God, en zij hebben Hem niet gezocht bij dat alles.</verse>

<verse osisID="Hos.7.11"> En Ephraïm is geworden als eene verlokte duif zonder verstand: Egypte riepen zij in, naar de Assyriërs togen zij<note n="138">Gelijk eene ‘argelooze’ (Hebr.) duif door het lokaas in den strik valt, zoo lieten zij zich verleiden door het machtsbetoon van Egypte en Assyrië, wier hulp zij beurtelings inriepen.</note>.</verse> 


<verse osisID="Hos.7.12"> En terwijl zij daar heentrekken, zal Ik mijn net over hen uitspreiden; als een vogel des hemels zal Ik hen nedertrekken, Ik zal hen tuchtigen<note n="139">God zal bewerken, dat die volken, wier hulp zij inriepen, de oorzaak worden van hun val.</note>, naar hetgeen zij in hunne bijeenkomsten vernomen hebben<note n="140">In de godsdienstige bijeenkomsten, waar de wet werd voorgelezen, vernamen zij de straffen, waarmede God hunne weerspannigheid bedreigd had. Vgl. Lev. XXVI 14, v.v.; Deut. XXVIII 15, v.v.</note>.</verse>

<verse osisID="Hos.7.13"> Wee hun, dewijl zij zijn afgeweken van Mij! Verwoest zullen zij worden, omdat zij tegen Mij wederspannig waren. En Ik verloste hen, en zij spraken tegen Mij leugentaal<note n="141">De weldaden Gods, hunne verlossing uit de handen der vijanden, schreven zij toe aan de afgoden en spraken dus godlasterende leugentaal. Vgl. Exod. XXXII 4.</note>.</verse>

<verse osisID="Hos.7.14"> En zij riepen niet tot Mij in hun hart, maar zij jammerden op hunne legersteden, op koren en wijn zonnen zij, zij zijn afgeweken van Mij<note n="142">Slechts over tijdelijk goed bezorgd, vroegen zij dit met heidensch misbaar van hunne afgoden en voelden zij zich diep ongelukkig bij misgewassen, zonder aan Gods straffende hand te denken.</note>.</verse>

<verse osisID="Hos.7.15"> En Ik heb hen onderwezen<note n="143">Door de wet en de profeten, en Ik heb hen sterk gemaakt tegen hunne vijanden.</note> en Ik heb hunnen arm sterk gemaakt en tegen Mij dachten zij kwaad uit.</verse>

<verse osisID="Hos.7.16"> Zij keerden zich af om zonder juk te zijn<note n="144">Zonder het juk van Gods geschreven wet, gelijk de heidenen.</note>, zij zijn geworden als een bedrieglijke boog<note n="145">Die een ander doel treft, dan waarheen de schutter hem richt. Zoo bedroog Israël de verwachting des Heeren, door in ruil van weldaden God te beleedigen.</note>. Vallen door het zwaard zullen hunne vorsten om de razernij hunner tong<note n="146">Om hunne godslasteringen.</note>. Dat zal hun hoongelach zijn in het land van Egypte<note n="147">Die godslasterende tong zal hen ten val brengen, en hierover zullen de valsche vrienden in Egypte een hoongelach doen opgaan.</note>.</verse>

</chapter>

      
<chapter osisID="Hos.8"> 
 

<title>Hoofdstuk VIII.</title><p>Israëls onwettige koningen en afgoden (v. 1-6). Zijn ondergang is aanstaande, omdat het verbonden sluit met heidenen en de altaren vermenigvuldigt tegen de voorschriften van Gods Wet. Ook Juda is schuldig (v. 7-14).</p>


<verse osisID="Hos.8.1"> Aan uwen mond zij de bazuin! Als een arend boven het huis des Heeren<note n="148">De profeet moet openlijk en duidelijk, als met bazuingeschal, het volgende verkondigen: gelijk de arend, alvorens hij op den buit neerploft, boven zijne prooi zweeft, zoo staat de vijand gereed om neer te vallen op het huis des Heeren, op Israël, Gods huisgezin.</note>! omdat zij mijn verbond hebben overtreden en tegen mijne wet zijn opgestaan.</verse>

<verse osisID="Hos.8.2"> Mij zullen zij aanroepen: Mijn God, wij kennen U, wij Israël<note n="149">In den nood zullen zij redding zoeken bij God, zonder zich te bekeeren. Het voorrecht van Israël, Gods volk te zijn, zal hun dan niet baten; integendeel, hunne meerdere kennis van God zal eene reden van zwaardere straf zijn.</note>!</verse>

<verse osisID="Hos.8.3"> Verworpen heeft Israël het goede<note n="150">Te weten, de koningen uit David's huis (v. 4) en den dienst van Jehova (v. 4, v.v.).</note>; de vijand zal hem achtervolgen.</verse>

<verse osisID="Hos.8.4"> Zij waren koningen, en niet door Mij; zij waren vorsten, en Ik heb hen niet erkend<note n="151">De profeet bedoelt de koningen en de vorsten van Israël; zij, de meesten althans, waren indringers, door geweld op den troon gekomen.</note>. Hun zilver en hun goud maakten zij zich tot afgodsbeelden, zich zelven ten verderve.</verse>

<verse osisID="Hos.8.5"> Verworpen is uw kalf, o Samaria<note n="152">Hebr.: ‘Een verfoeilijk ding is uw kalf.’ Samaria, de hoofdstad vertegenwoordigt het rijk, dat schuldig was aan afgoderij in de heiligdommen van Bethel en Dan.</note>; ontstoken is mijne woede tegen hen. Hoe lang nog zullen zij niet vermogen zich rein te houden<note n="153">Eene tusschenrede van verontwaardiging tegen die hardnekkige afgodendienaars. De zin is: Hoe lang nog zullen zij zich blijven bezoedelen door die afschuwelijke afgoderij?</note>?</verse>

<verse osisID="Hos.8.6"> Want ook dat<note n="154">Het gouden kalf, en dat is het werk van Israël, Gods volk!</note> is uit Israël, een werkman heeft het gemaakt, en het is geen God, want tot spinrag<note n="155">Hebr.: ‘tot splinters.’ De Assyriërs zullen het gouden bekleedsel buit maken en de rest tot splinters verbrijzelen. Wel een bewijs, dat het geen God is!</note> zal zijn het kalf van Samaria.</verse>

<verse osisID="Hos.8.7"> Want wind zullen zij zaaien, en storm zullen zij oogsten<note n="156">Dit gezegde betreft waarschijnlijk de verbonden, die Israël tot zijn verderf met heidensche vorsten sloot.</note>. Geen halm zal er overeind staan, het gewas zal geen meel voortbrengen, en zoo het iets voortbrengt, zullen vreemden het verteren<note n="157">Wat nog rijp wordt, zullen hunne heidensche bondgenooten wegnemen.</note>.</verse>

<verse osisID="Hos.8.8"> Verslonden wordt Israël; nu wordt het onder de volken als een onrein vat<note n="158">Al wat Israël bezit, zelfs zijn volksbestaan, zal door de bondgenooten verslonden worden; onder de heidenen verstrooid, zal het in diepe verachting zijn, als een onrein vat.</note>.</verse>

<verse osisID="Hos.8.9"> Want zij zijn opgegaan naar Assur; een woudezel leeft eenzaam voor zich<note n="159">De profeet leert door deze vergelijking, hoezeer het verbond met Assur in strijd is met de heiligheid van Gods volk, hoe onnatuurlijk de verbinding is van Israël met Assur. De woudezel, een schuw dier, volgt zijne natuur en zondert zich af van de andere dieren. Maar Ephraïm, het aan God geheiligd volk, heeft geschenken gegeven aan zijne minnaars, d.i. aan de heidenen, met wie het zich door vriendschapsbanden, door navolging van zeden en godsdienst innig verbond.</note>: die van Ephraïm hebben geschenken gegeven aan hunne minnaars!</verse>

<verse osisID="Hos.8.10"> Maar ook al huren zij voor loon de volken, dan zal Ik hen verzamelen<note n="160">Om hen allen te zamen in ballingschap te zenden.</note>; en zij zullen een weinig verkwikking hebben van den last van koning en van vorsten<note n="161">Het is met bijtenden spot gezegd: dan zullen zij ontheven worden van den last, welke hun door vroegere bondgenooten werd opgelegd.</note>.</verse>

<verse osisID="Hos.8.11"> Omdat Ephraïm de altaren vermenigvuldigd heeft tot zondigen, zijn de altaren hem tot zonde geworden<note n="162">Tegen het voorschrift van Deut. XII 5, v.v., dat gebood alléén in den tempel van Jerusalem te offeren, bouwde Ephraïm of Israël overal altaren; elk dier altaren bezwaarde het volk met nieuwe schuld.</note>!</verse>

<verse osisID="Hos.8.12"> Schrijve Ik hem mijne menigvuldige wetten voor, zij worden als van eenen vreemde geacht<note n="163">Israël zondigde tegen het uitdrukkelijk voorschrift der wet. Maar wat geeft het om die goddelijke wet! Schrijve Ik Israël ‘een tienduizendtal mijner wetten’ voor (Hebr.), zij worden geacht als door eenen vreemde voorgeschreven en dus niet hen verplichtend. Dat tienduizendtal van geschreven wetten ziet klaarblijkelijk op den Pentateuch.</note>.</verse>

<verse osisID="Hos.8.13"> Offers zullen zij brengen, zij zullen vleesch slachten en eten, en de Heer zal ze niet aannemen<note n="164">Want die offers werden met zondige gezindheid en in onwettige heiligdommen opgedragen. Zie V 6.</note>. Nu zal Hij hunne ongerechtigheid gedenken en Hij zal hunne zonden bezoeken: naar Egypte zullen zij terugkeeren<note n="165">God zal hunne zonden door de ballingschap bezoeken of straffen. Egypte, waar hunne voorvaderen als vreemdelingen verbleven, staat hier voor het land der ballingschap.</note>.</verse> 


<verse osisID="Hos.8.14"> En vergeten heeft Israël zijnen Maker en het heeft afgodstempels gebouwd. Ook Juda heeft de versterkte steden vermenigvuldigd<note n="166">Dit geschiedde in navolging der heidensche volken en uit gebrek aan vertrouwen op Jehova. Daarom volgt aanstonds de strafbedreiging.</note>; en Ik zal vuur afzenden over zijne steden, en het zal zijne paleizen verteren<note n="167">Met dezelfde woorden besluit Amos (I en II) telkens de aankondiging van het strafgericht.</note>.</verse>

</chapter>

      
<chapter osisID="Hos.9">
 

<title>Hoofdstuk IX.</title><p>In de aanstaande ballingschap wordt Israël van alle goed beroofd. (v. 1-9). Rechtvaardig is die straf, want aan Gods weldaden beantwoordde het volk door zonden (v. 10-17).</p>


<verse osisID="Hos.9.1"> Verblijd u niet, Israël, juich niet gelijk de volken<note n="168">Gelijk de heidenen op het oogstfeest ter eere hunner goden met reien van dansers ‘jubelen’ (Hebr.)</note>! want gehoereerd hebt gij tegen uwen God, gij hebt het hoerenloon liefgehad op alle dorschvloeren van tarwe<note n="169">Zij beschouwen den oogst als het loon hunner geestelijke hoererij of afgoderij. Zie II 5, v.</note>.</verse>

<verse osisID="Hos.9.2"> Dorschvloer en oliepers zullen hen niet voeden en de wijn zal hen bedriegen<note n="170">De geoogste vruchten, graan en olie, zullen hun geen voordeel brengen en de wijn zal hunne verwachting bedriegen. Zie II 8, 9; VII 14.</note>.</verse>

<verse osisID="Hos.9.3"> Zij zullen niet wonen in het land des Heeren; Ephraïm keert terug naar Egypte en eet onder de Assyriërs het onreine<note n="171">Vgl. VIII noot 18. In Assyrië, het land der ballingschap, zal Ephraïm zijne spijswetten niet kunnen onderhouden en spijzen moeten gebruiken, die volgens zijne wet onrein zijn.</note>.</verse>

<verse osisID="Hos.9.4"> Zij zullen den Heer geen wijn plengen en zij zullen Hem niet behagen; hunne offers zullen zijn als brood der treurenden: allen, die er van eten, zullen zich onrein maken<note n="172">Ver van Jerusalem, van het eenig wettige heiligdom verwijderd, kan Israël den Heer niet offeren; de offers, die zij in het land der ballingschap opdragen, zouden hen schuldiger voor God maken en de maaltijden van die offers aangericht zouden zijn als brood der treurenden, d.i. als het rouwmaal in een sterfhuis, dat allen daar tegenwoordig onrein maakte (Num. XIX 14).</note>. Want hun brood zal voor hun leven zijn; het komt niet in het huis des Heeren<note n="173">Hun dagelijksch brood kunnen zij daar niet heiligen door het hefoffer; het dient alleen tot voeding en onderhoud des levens.</note>.</verse> 


<verse osisID="Hos.9.5"> Wat zult gij doen ten dage des hoogtijds, ten dage van een feest des Heeren<note n="174">Vooral op de feestdagen der Wet zal de ballingschap hun dubbel zwaar vallen, omdat zij in het vreemde land die dagen niet naar behooren kunnen vieren.</note>?</verse>

<verse osisID="Hos.9.6"> Want zie, zij trekken weg van de verwoesting<note n="175">d.i. Uit het door de vijanden verwoeste land.</note>; Egypte zal hen verzamelen, Memphis<note n="176">Eene voorname stad in het oude Egypte. Zie VIII noot 18.</note> zal hen begraven. Hun kostbaar zilver zal de netel beërven, kliskruid zal zijn in hunne woningen<note n="177">Op de plaats waar hunne huizen stonden en hunne schatten bewaard werden, zullen, ten gevolge van den lanferen duur der ballingschap, netel en kliskruid (Hebr.: ‘distelen en doornen’) groeien.</note>.</verse>

<verse osisID="Hos.9.7"> Gekomen zijn de dagen der bezoeking, gekomen zijn de dagen der vergelding - weet<note n="178">Eene tusschenrede tegen de valsche profeten, die praalden met den eeretitel van den waren profeet: man des geestes, d.i. door den H. Geest bezield. Hebr.: ‘ondervinden zal het Israël. Een dwaas wordt de profeet, een uitzinnige de man des geestes wegens’ enz., m.a.w. het bedrog der valsche profeten, die het volk geluk voorspiegelden, zal ontmaskerd, en zij zullen als dwazen geacht worden.</note>, Israël, dat de profeet een dwaas, de man des geestes een uitzinnige is - wegens de menigte uwer ongerechtigheid en de menigte der uitzinnigheid<note n="179">Zoo noemt de profeet de dwaze afgoderij.</note>.</verse>

<verse osisID="Hos.9.8"> De wachter van Ephraïm is met mijnen God; de profeet is een valstrik geworden op al zijn wegen, eene dwaasheid in het huis van zijnen god<note n="180">De ware profeet, aangesteld als wachter om te waken over het volk, is de vertrouweling van God. Vgl. Ezech. XXXIII 2, v.v. Tegenover den man Gods stelt Osee den valschen profeet, die door leugenachtige beloften een valstrik is voor het volk, en door zijne afgodische kunstenarijen eene dwaasheid is in de heiligdommen van Bethel en Dan, waar hij zijnen god, het gouden kalf, vereert.</note>.</verse>

<verse osisID="Hos.9.9"> Zwaar hebben zij gezondigd, als in de dagen van Gabaä<note n="181">Evenals de inwoners van Gabaä (vgl. Judic. XIX, XX), hebben de Israëlieten gezondigd door afgoderij, ontucht en gewelddadigheid. Even zwaar verdienen zij gestraft te worden.</note>; gedenken zal Hij hunne ongerechtigheid en bezoeken zal Hij hunne zonden.</verse>

<verse osisID="Hos.9.10"> Als druiven<note n="182">Overgang tot het derde gedeelte van het boek.</note> in de woestijn vond Ik Israël, als de eerste vruchten in den top van den vijgeboom zag Ik hunne vaderen<note n="183">Gelijk een dorstige reiziger in de woestijn zich verblijdt over druiven, gelijk de eerste vruchten van den vijgeboom ‘in diens begin’ (Hebr.) d.i. in het eerst van den vijgenoogst met graagte geplukt worden, zoo welbehagelijk was aan God de uitverkiezing hunner vaderen in de woestijn. Maar reeds spoedig beantwoordde Israël aan Gods liefde door afschuwelijke afgoderij: Zij zijn ingegaan enz.</note>; maar zij zijn ingegaan tot Beëlphegor en hebben zich afgezonderd tot de schande, en zij werden verfoeilijk, evenals datgene wat zij liefhadden<note n="184">Vgl. Num. XXV. Ter eere van Beëlphegor of liever Baäl-peor, den schandelijken afgod der Moabieten, zondigden de Israëlieten in de woestijn. Maar hunne kinderen waren niet beter; daarom volgt v. 11 de bedreiging.</note>.</verse>

<verse osisID="Hos.9.11"> Ephraïm! gelijk een vogel wegvliegt, zóó hunne heerlijkheid, van de baring af, en van den moederschoot af, en van de ontvangenis af<note n="185">Zonder een spoor achter te laten, zal de heerlijkheid van Israël vergaan, welke bestaat in een talrijk nakroost. Hun kroost zal omkomen of bij de baring, of in den moederschoot, of reeds bij de ontvangenis.</note>.</verse>

<verse osisID="Hos.9.12"> En zoo zij hunne kinderen opkweeken, kinderloos zal Ik hen maken onder de menschen. Maar ook wee over hen, wanneer Ik van hen zal zijn geweken<note n="186">Wat toch is Israël zonder Jehova, zijnen vader, beschermer en steun? Ongelukkig het volk, ja een ieder, die van Gods gunst en genade is verstoken!</note>!</verse>

<verse osisID="Hos.9.13"> Ephraïm, zooals ik het gezien heb, was een Tyrus in pracht gegrondvest; en Ephraïm zal zijne kinderen wegvoeren naar den worger<note n="187">Ephraïm of Israël kon in zijnen bloei wedijveren met het schoone en sterke Tyrus der oudheid, maar het is zelf de schuld van zijnen ondergang, want door het bevorderen der afgoderij voert het als 't ware zijne kinderen weg naar den worger.</note>.</verse>

<verse osisID="Hos.9.14"> Geef hun, Heer! Wat zult Gij hun geven? Geef hun een schoot zonder kinderen en dorre borsten<note n="188">De profeet, vol ijver voor de eer van God, welke door zijn volk wordt geschonden, bidt het wraakgericht over hen af. Hij aarzelt, niet wetende, welke straf aan hun wangedrag past. Onvruchtbaarheid des huwelijks was een der meest gevreesde straffen.</note>.</verse>

<verse osisID="Hos.9.15"> Al hunne boosheden waren te Galgal<note n="189">Te Galgal bedreef het volk reeds vroeger afgoderij (Judic. III 19) en het was van toen af om die zonde een voorwerp van afkeer voor God. Omdat ook thans hunne verzinselen, d.i. hunne plannen en begeerten (Hebr.: ‘hunne handelingen’) even slecht waren, zal God hen verdrijven uit zijn huis, zoodat zij zullen ophouden Gods uitverkoren volk te zijn.</note>; want daar had Ik een afkeer van hen; om de slechtheid hunner verzinselen zal Ik hen uit mijn huis verdrijven; voortaan zal Ik hen niet meer liefhebben; al hunne vorsten zijn afvalligen.</verse>

<verse osisID="Hos.9.16"> Geslagen is Ephraïm, hun wortel is verdord, vrucht zullen zij niet meer dragen<note n="190">Ephraïm wordt als een wijnstok, die, door zonnebrand of wormen gestoken, met wortel en al verdort. Zijn ondergang is dus onvermijdelijk.</note>; en zoo zij baren zal Ik dooden de lievelingen van hunnen schoot.</verse>

<verse osisID="Hos.9.17"> Verwerpen zal hen mijn God, omdat zij naar Hem niet gehoord hebben, en zwervelingen zullen zij zijn onder de volken<note n="191">Zij zullen door den vloek des Heeren geslagen worden, gelijk Caïn (Gen. IV 14).</note>.</verse>

</chapter>

      
<chapter osisID="Hos.10">
 

<title>Hoofdstuk X.</title>
<p>Israël maakt, nu gelijk vroeger, misbruik van zijnen voorspoed; de verdiende straf zal niet uitblijven (v. 1-10). Het weigert des Heeren juk te dragen. Door de kastijding gedwongen, zal Israël goede vruchten in plaats van kwade voortbrengen (v. 11-15).</p>

<verse osisID="Hos.10.1"> Een wijnstok vol ranken is Israël, even rijk is zijne vrucht. Naar de menigte zijner vrucht vermeerderde het de altaren, naar de vruchtbaarheid van zijn land werd het overvruchtbaar in afgodsbeelden<note n="192">Israël, des Heeren wijnstok, is met aardsche goederen rijk door God gezegend, maar het maakt misbruik van dien voorspoed door overal altaren op te richten.</note>.</verse>

<verse osisID="Hos.10.2"> Verdeeld is hun nart<note n="193">Tusschen Jehova en de afgoden, of liever tusschen de vele afgoden.</note>; nu zullen zij omkomen. Zelf zal Hij hunne beelden verbrijzelen, sloopen zal Hij hunne altaren.</verse>

<verse osisID="Hos.10.3"> Want dan zullen zij zeggen: Wij hebben geenen koning; wij immers vreezen den Heer niet, en de koning wat zal hij voor ons doen<note n="194">De zin is: Wanneer de Heer zelf door de dienaren zijner wraak te gelijk met hun land hunne beelden en hunne altaren zal verwoesten (v. 2), dan zullen zij zeggen: Wij hebben geen waren koning, die ons kan redden; ‘immers wij hebben Jehova niet gevreesd’ (Hebr.), d.i. niet geëerd en gediend, en de koning door ons verkozen, d.i. de afgod in plaats van Jehova door ons geëerd en de vorst in plaats van dien uit David's huis door ons gehuldigd, wat zal hij voor ons doen? Niets, hulpeloos is hij, gelijk wij.</note>?</verse>

<verse osisID="Hos.10.4"> Gij spreekt woorden van een nietswaardig droomgezicht, en gij sluit een verbond<note n="195">Gij, gewaande profeten, spreekt woorden welke niets anders zijn dan een nietswaardig droomgezicht, ijdel bedrog, waarmede gij echter het volk verleidt om een verbond te sluiten met heidensche vorsten. Hebr.: ‘zij spreken groote woorden, doen valsche eeden en sluiten verbonden’.</note>; en het gericht zal als onkruid opschieten op de voren des akkers<note n="196">Het goddelijk wraakgericht zal hen met rampen overladen, gelijk het onkruid welig opschiet en de voren des akkers overdekt.</note>.</verse>

<verse osisID="Hos.10.5"> De inwoners van Samaria aanbidden de koeien van Bethaven; want zijn volk treurt over hem, gelijk zijne priesters over hem in zijne heerlijkheid jubelden, omdat deze van hem geweken<note n="197">Hebr.: ‘om den kalveren-dienst van Bethaven (zie IV noot 20) zullen Samaria's inwoners vol angst zijn’. Het gouden kalf van Bethel noemt de profeet met verontwaardiging kalveren of koeien. Die afgod zal nun ontroofd worden door de Assyriërs. ‘Voorzeker’, zoo gaat de grondtekst voort, ‘zijn volk is in rouw over hem, en ook zijne priesters schreien over hem, wegens zijne heerlijkheid omdat deze van hem (van den afgod) heengegaan is’.</note> is.</verse>

<verse osisID="Hos.10.6"> Want ook hij<note n="198">De afgod. Zie V noot 15.</note> wordt naar Assur gevoerd, een geschenk voor den koning, den wreker. Schaamte zal Ephraïm bevangen en te schande zal Israël worden om zijn (boozen) wil.</verse>

<verse osisID="Hos.10.7"> Samaria laat zijnen koning heengaan als schuim op de oppervlakte van het water<note n="199">Zijnen koning, het gouden kalf, ziet het machtelooze Israël, vertegenwoordigd door zijne hoofdstad Samaria, voor altijd verdwijnen. Zie VII noot 1.</note>.</verse>

<verse osisID="Hos.10.8"> En gesloopt zullen worden de hoogten des afgods, de zonde van Israël<note n="200">De hoogten of heuvelen (bamôth), waarop de altaren der afgoden gebouwd waren, zijn de oorzaak van Israël's zonde of afval. Zie IX noot 10.</note>. Kliskruid en distel zal opschieten over hunne altaren. En zij zullen zeggen tot de bergen: Bedekt ons! en tot de heuvelen: Valt op ons<note n="201">Uitdrukking van angst voor de naderende rampen.</note>!</verse>

<verse osisID="Hos.10.9"> Sinds de dagen van Gabaä heeft Israël gezondigd, daarin zijn zij staande gebleven; niet treffen zal hen een krijg, als die te Gabaä over de kinderen der ongerechtigheid<note n="202">Vgl. IX noot 14. Zwaarder zullen de Israëlieten gestraft worden dan die van Gabaä en dan geheel Benjamin. Vgl. Judic. XX 47, XXI. Want toen werden nog eenige honderden gespaard, uit welke de stam van Benjamin hersteld werd. Maar het rijk van Israël zal geheel en al voor immer vernietigd worden.</note>.</verse>

<verse osisID="Hos.10.10"> Naar mijnen lust zal Ik hen tuchtigen<note n="203">Gods getergde wraak vindt als 't ware hare voldoening in de toepassing der straf. De twee aanstonds genoemde wandaden zijn afgoderij en onkuischheid.</note>: verzameld worden tegen hen volken, wanneer zij getuchtigd zullen worden om hunne twee wandaden.</verse>

<verse osisID="Hos.10.11"> Ephraïm is eene vaars, gewend om met lust te dorschen.<note n="204">Ephraïm wordt vergeleken bij een verwende vaars, die niets liever doet dan dorschen; want dan droeg zij het juk niet en kon zij onder den arbeid van het graan eten. Zoo ook wil Israël liever het juk des Heeren niet dragen en toch de zegeningen der wet genieten. Daarom zal God Ephraïm en ook Juda als een lastdier het juk der ballingschap opleggen.</note> En Ik zal schrijden over zijn glanzenden nek; bestijgen zal Ik Ephraïm, ploegen zal Juda, zich de voren breken zal Jacob<note n="205">God zal het juk doen schrijden over den glanzenden nek van Ephraïm, d.i. het nu nog voorspoedige rijk dwingen het juk der Assyrische overheersching te dragen, zoo zal de Heer Ephraïm als een lastdier bestijgen. Maar ook Juda zal ploegen, zwaren arbeid moeten verrichten; aldus zal geheel de nakomelingschap van Jacob tot dienstbaarheid zijn veroordeeld en de voren breken of eggen. Door ploegen en eggen verstaat hier de profeet de straf der ballingschap. Zij wordt aldus genoemd, omdat gelijk ploegen en eggen geschiedt om wille van den oogst, zoo ook de ballingschap voor het volk Gods de voorbereiding zal zijn tot eene betere toekomst.</note>.</verse>

<verse osisID="Hos.10.12"> Zaait voor u in gerechtigheid, en oogst volgens de mate der barmhartigheid, ontgint u een nieuwen akker; het is toch tijd den Heer te zoeken, wanneer Hij komt, die u de gerechtigheid zal onderwijzen<note n="206">Eene vermaning tot verbetering des levens. De zin is: zaait, d.i. doet werken van gerechtigheid, om volgens de mate der barmhartigheid. (Hebr.: ‘der liefde’ zie VI noot 7) te oogsten, belooning te ontvangen. Ontgint u een nieuwen akker, d.i. een hart van vroegere zonden gezuiverd en bereid tot den dienst van God. Zonder uitstellen moeten zij hun leven verbeteren, want zoo bereiden zij zich tot de komst des Heeren, die u de gerechtigheid zal onderwijzen, m.a.w. tot de komst van den Messias, die door de profeten wordt aangekondigd als de leeraar der gerechtigheid (vgl. Is. XI 3, 4, 9; Matth. IV 2).</note>.</verse>

<verse osisID="Hos.10.13"> Geploegd hebt gij goddeloosheid, ongerechtigheid hebt gij geoogst, gegeten hebt gij van de vrucht der leugen; want gij hebt vertrouwd op uwe wegen, op de menigte uwer sterken<note n="207">m.a.w. Tot nog toe hebt gij goddeloosheid geploegd. d.i. den weg der zonde met moeite en inspanning bewandeld en daardoor den staat der ongerechtigheid geoogst. De vele rampen, die hen reeds hadden getroffen, waren de vrucht der leugen, d.i. der afgoderij (zie IV 2, VII 3), welke de weg was, door hen verkozen (uwe wegen). Op die afgoden en op de sterkte van hun leger (uwe sterken), niet op Jehova, hadden zij hun vertrouwen gesteld. Daarom volgt wederom de bedreiging der goddelijke wraak.</note>.</verse>

<verse osisID="Hos.10.14"> Opstijgen zal het krijgsgetier onder uw volk, en al uwe vestingen zullen verwoest worden, gelijk Salmana<note n="208">De koning der Madianieten (Judic. VIII 5, v.v.).</note> verdelgd is door het huis van hem<note n="209">Van Gedeon of Jerobaäl (Judic. VI 32).</note>, die Baäl gericht heeft op den dag des krijgs, toen de moeder op hare kinderen werd verpletterd<note n="210">Volgens het Hebr.: ‘gelijk Schalman Beth-Arbel verwoestte op den dag des krijgs, toen de moeder op hare kinderen werd verpletterd’. Schalman is waarschijnlijk de Moabietische koning Salamanu van wien het Assyrische spijkerschrift gewaagt. Het feit, waarop wordt gezinspeeld, is verder onbekend; het zal niet lang te voren gebeurd en om zijne gruwzaamheid alom bekend geweest zijn.</note>.</verse>

<verse osisID="Hos.10.15"> Aldus doet Hij u, Bethel, wegens de boosheid uwer wandaden<note n="211">Om den kalveren-dienst te Bethel zal God hen met eenzelfde wraakgericht treffen.</note>.</verse>

</chapter>

      
<chapter osisID="Hos.11">
 

<title>Hoofdstuk XI.</title><p>Ondankbaarheid van Gods volk en straf der ballingschap (v. 1-7). God zal in zijne barmhartigheid en ter wille zijner belofte zijn volk nog herstellen (v. 8-12).</p>

<verse osisID="Hos.11.1"> Gelijk de morgen voorbijgaat, zoo vergaat de koning van Israël<note n="212">Zooals de morgen of de dageraad, vooral in het Oosten, ras verdwijnt. De koning vertegenwoordigt zijn rijk. Beter waren deze woorden bij het slotvers van het vorig hoofdstuk gevoegd.</note>. Omdat Israël een kind was<note n="213">Volgens den grondtekst kan ook vertaald worden: Toen Israël een kind was, te weten bij zijn verblijf in Egypte.</note>, heb Ik het ook liefgehad, en uit Egypte heb Ik mijnen zoon geroepen<note n="214">Israël, het uitverkoren volk, was de aangenomen zoon van God (vgl. Exod. IV 22). Door dat kindschap Gods was Israël, krachtens de voorbeduidende beteekenis van geheel het Oud Verbond, in zijne lotgevallen en bijzonderlijk in den terugkeer uit Egypte een voorspellende afbeelding van Jesus Christus, den waren Zoon van God (vgl. Matth. II 15).</note>.</verse>

<verse osisID="Hos.11.2"> Zij<note n="215">De afgezanten Gods, Moses en de volgende profeten.</note> riepen hen, toen gingen zij heen van dier aangezicht<note n="216">De Israëlieten weigerden aan die roepstem van Gods gezanten gehoor te geven.</note>; aan de Baäl's offerden zij en voor afgodsbeelden wierookten zij.</verse>

<verse osisID="Hos.11.3"> En Ik, als de voedstervader van Ephraïm<note n="217">Hebr.: ‘Ik leerde Ephraïm loopen’, als een teeder voedstervader, De profeet bedoelt Gods weldaden in de woestijn.</note>, Ik droeg hen op mijne armen; en zij erkenden niet, dat Ik hen verzorgde.</verse> 


<verse osisID="Hos.11.4"> Met Adam's koorden<note n="218">De Septuagint vertaalt: ‘met menschen-koorden’ d.i. met zulke koorden, waarmede de redelijke mensch tot iets wordt getrokken, met liefdebanden of weldaden.</note> trok Ik hen, met liefdebanden, en Ik was hun, als een die het juk oplicht van hunne kinnebakken, en Ik neigde Mij tot hem om hem te spijzen<note n="219">Gelijk de landman aan zijn lastdier na volbrachten arbeid het knellende juk afneemt en hij zich neerbuigt om het te spijzen, zoo verlichtte de Heer voor Israël de lasten en bezwaren, verbonden aan de rondzwerving door de woestijn, en spijzigde Hij zijn volk met den manna-regen en later met de vruchten van het beloofde land.</note>.</verse>

<verse osisID="Hos.11.5"> Naar het land van Egypte zal hij niet terugkeeren, en Assur, die zal zijn koning zijn, omdat zij zich niet wilden bekeeren<note n="220">Al die genoemde weldaden vergolden zij met ondankbaarheid, daarom zal God hen straffen door de ballingschap in Assyrië; naar dit onbekende land zullen zij worden verbannen, niet naar het bekende en dus minder schrikwekkende Egypte.</note>.</verse>

<verse osisID="Hos.11.6"> Het zwaard begint in zijne steden, en verteren zal het zijne uitgelezenen, en verslinden zal het hunne hoofden<note n="221">Eerst zal de Assyriër in het midden hunner steden hunne dappere aanvoerders verslaan.</note>.</verse>

<verse osisID="Hos.11.7"> En mijn volk zal naar mijne terugkomst reikhalzen; maar een juk zal hun te gader worden opgelegd, dat niet zal afgenomen worden<note n="222">In dien uitersten nood zal mijn volk met vurigheid verlangen naar mijne komst ter verlossing; maar het is dan de tijd der wraak: het zware juk der ballingschap zal hun zonder mededoogen worden opgelegd. In den grondtekst geeft het eerste halfvers de reden van dit vonnis: ‘mijn volk heeft eene neiging tot afval van Mij’ d.i. wordt onweerstaanbaar getrokken tot zijne afgoden.</note>.</verse>


<verse osisID="Hos.11.8"> Hoe zal Ik u prijsgeven, Ephraïm, u behoeden, Israël<note n="223">Door deze vragen geeft God te kennen, dat hij zijn uitverkoren volk niet geheel en al, niet voor altijd zal prijsgeven. Hij zal het voor den ondergang behoeden. Hebr. ‘Hoe zal Ik u overleveren, Ephraïm? u prijsgeven, Israël?’</note>? Hoe zal Ik u prijsgeven als Adama, u maken als Seboïm<note n="224">Twee steden van Pentapolis, welke met Sodoma en Gomorrha waren verdelgd geworden. (Vgl. Deut. XXIX 23).</note>? Veranderd heeft zich mijn hart in Mij, te gelijk is mijn mededoogen opgewekt<note n="225">Mijne gramschap is in mededoogen veranderd bij het zien van Israël's lijden.</note>!</verse>

<verse osisID="Hos.11.9"> Ik zal mijnen grimmigen toorn niet ten uitvoer brengen; Ik zal Mij niet keeren, om Ephraïm te verdelgen<note n="226">d.i. Ik zal mijn besluit, om Israël voor den geheelen ondergang te behoeden niet veranderen. Hebr.: ‘Ik zal Ephraïm niet weder verdelgen’.</note>; want God ben Ik en niet een mensch<note n="227">Die zoo licht van plan verandert en niet rust voor zijne wraakzucht zich gekoeld heeft aan den ondergang van zijnen vijand.</note>; Ik ben de Heilige in uw midden, en Ik zal de stad niet ingaan<note n="228">Als de Heilige van Israël, die niet den ondergang, maar de heiliging van mijn volk beoog, zal Ik uwe steden niet ingaan, zooals de steden van Pentapolis (vgl. v. 8), om ze voor immer te verdelgen.</note>.</verse>

<verse osisID="Hos.11.10"> Achter den Heer zullen zij wandelen; als een leeuw zal Hij brullen, want Hij zal brullen, en vreezen zullen de kinderen der zee,</verse>

<verse osisID="Hos.11.11"> en wegvliegen zullen zij, als een vogel uit Egypte, en als eene duif uit het land der Assyriërs, en Ik zal hen doen wonen in hunne huizen, zegt de Heer<note n="229">De profeet voorzegt (v. 10, 11) den terugkeer uit de ballingschap. Door die straf tot inkeer gebracht, zullen zij, niet meer achter de afgoden, maar achter den Heer wandelen, d.i. zijne leer en geboden volgen. Dan zal God het bevel tot terugkeer geven. Zijne gebiedende stem zal klinken als het gebrul van den leeuw. Op het hooren van die stem zullen de kinderen der zee, d.i. de aan God getrouwe Israëlieten, die op de eilanden en in de kustlanden der Middellandsche Zee wonen, vreezen, Hebr. ‘sidderend aankomen’. Uit alle landen, waarheen zij door de ballingschap verstrooid zijn (Egypte, Assyrië), zullen zij in groote menigte en snel als vogels en als eene duif, die van verre met snelle vlucht naar hare til terugkeert, naar hunne haardsteden door God worden teruggeleid.</note>.</verse>

<verse osisID="Hos.11.12"> Omringd heeft Mij Ephraïm met verloochening<note n="230">met afgoderij, welke aanstonds bedrog genoemd wordt. Die afgodendienaars zijn de vijanden van God, dien zij met hunne zonden, als met een vijandelijk leger, omringen.</note> en het huis van Israël met bedrog. Maar Juda, de getuige, daalt af met God en is getrouw met de heiligen<note n="231">De H. Hiëryonmus verklaart: Juda is door de Wet en de profeten de getuige van God; in vertrouwelijk verkeer met God daalt het af d.i. wandelt het met Hem en het is getrouw met de heiligen, de aartsvaders en profeten enz. Maar is die losprijzing op Juda hier wel passend, daar Juda in dit boek overal optreedt als deelgenoot van Ephraïm in de zonde (vgl. X 11, XII 2 enz)? Volgens de vertaling der Septuagint geeft de profeet hier aan het slot dezer strafrede den korten inhoud: ‘Ephraïm omsingelt Mij met leugen en het huis van Israël en Juda met goddeloosheid.’ Tegenover die boosheid des volks stelt hij Gods barmhartige liefde: ‘Nu heeft God hen gekend (d.i. lief gehad) en het zal Gods heilig volk genoemd worden’.</note>.</verse>

</chapter>

      
<chapter osisID="Hos.12"> 
 

<title>Hoofdstuk XII.</title><p>Israël en Juda gaan den ondergang te gemoet, omdat zij verre zijn afgeweken van hunnen stamvader Jacob (v. 1-6). Zij zijn als Chanaänieten (v. 7-9). Zij versmaden God. Maar Jacob was aan zijnen God getrouw (v. 10-14).</p>


<verse osisID="Hos.12.1"> Ephraïm weidt wind en jaagt naar den brandenden wind<note n="232">Ephraïm of Israël weidt d.i. voedt zich met wind, met iets ijdels, dat als de brandende wind, d.i. als de in Syrië en Palestina gevreesde Simoun de oorzaak is van zijn verderf. De profeet bedoelt de afgoderij en de verbonden met heidensche vorsten.</note>: den ganschen dag vermeerdert het leugen en verwoesting<note n="233">De vermeerdering der leugen, der afgodische heiligdommen, zal hunne schuld en dus de straf, de aanstaande verwoesting vergrooten.</note>; en een verbond sluit het met de Assyriërs, en olie brengt het naar Egypte.</verse>

<verse osisID="Hos.12.2"> Een rechtsgeding dus heeft de Heer met Juda en eene bezoeking zal zijn over Jacob<note n="234">Juda, de deelgenoot van Ephraïm in de zonde, zal voor Gods rechterstoel verschijnen. Geheel het nageslacht van Jacob zal zijne verdiende straf ontvangen.</note>! naar zijne wegen en naar zijne uitvindsels<note n="235">Hebr.: ‘daden’. Tot hunne beschaming houdt hun de profeet (v. 3, v.) het voorbeeld voor oogen van hunnen stamvader Jacob, die aan zijne uitverkiezing door werken van deugd beantwoordde.</note> zal Hij het vergelden.</verse>

<verse osisID="Hos.12.3"> In den moederschoot hield hij zijnen broeder bij de verzenen<note n="236">Gen. XXV 25. Het was eene voorbeduiding zijner uitverkiezing tot stamvader van Israël.</note>; en in zijn sterkte was hij voorspoedig met den engel<note n="237">Volgens den grondtekst: ‘en in zijne (mannelijke) kracht worstelde hij met God’. Gen. XXXII 24, v.</note>.</verse>

<verse osisID="Hos.12.4"> En hij had de overhand over den engel, en hij werd gesterkt<note n="238">Hebr.: ‘en hij worstelde met den engel, en hij had de overhand’.</note>; hij weende, en hij smeekte Hem<note n="239">Hij weende en smeekte om den zegen van God en verkreeg dien door zijn volhardend gebed.</note>. Te Bethel vond hij Hem, en daar sprak Hij met ons<note n="240">Gen. XXVIII 12-19 en XXXV 7-12. Daar Gods beloften aan Jacob ook zijne onwaardige nakomelingen betroffen, zegt de profeet: met ons.</note>.</verse>

<verse osisID="Hos.12.5"> En Hij is de Heer, de God der heerscharen, Heer is zijn gedenknaam<note n="241">Hij, die aan Jacob de heilrijke beloften deed, is de Heer, de almachtige God der aardsche en hemelsche legerscharen, die zijnen naam (Jehova, de Heer) gaf als onderpand zijner beloften. Vgl. Exod. III 15.</note>!</verse>

<verse osisID="Hos.12.6"> En gij, bekeer u tot uwen God,</verse> 
<verse osisID="Hos.12.1">bewaar barmhartigheid<note n="242">Hebr.: ‘deugd’ of liefde tot God.</note> en recht, en hoop bestendig op uwen God.</verse>

<verse osisID="Hos.12.7"> Chanaän<note n="243">Het heilige nakroost van Israël was als Chanaän geworden door zijne bedorven zeden.</note>! in zijne hand was een bedriegelijke weegschaal, geweld plegen was zijn lust!</verse>

<verse osisID="Hos.12.8"> En Ephraïm sprak: Evenwel ben ik rijk geworden, ik vond mij eenen afgod<note n="244">Hebr.: ‘ik heb mij welstand verworven’. Zoo antwoordt Israël onbeschaamd op het verwijt van v. 7.</note>; men zal in al mijnen arbeid<note n="245">d.i. In alles, wat ik door mijnen arbeid mij verworven heb.</note> geene ongerechtigheid vinden tegen mij, waardoor ik misdreef.</verse>

<verse osisID="Hos.12.9"> En Ik ben de Heer, uw God, van Egypteland af; nogmaals zal Ik u in tenten doen wonen als op de feestdagen<note n="246">Tegenover die verdorvenheid van Israël stelt de profeet de barmhartigheid Gods, die om zijne belofte het nakroost van Jacob niet wil verdelgen. Gelijk het de eerste verlossing uit Egypte herdacht door het feest der tenten of loofhutten, zoo zal het zijne tweede verlossing door blijde feestdagen vieren.</note>.</verse>

<verse osisID="Hos.12.10"> En Ik sprak tot de profeten, en Ik vermenigvuldigde het gezicht, en door de bediening der profeten werd Ik in gelijkenissen voorgesteld<note n="247">Nog andere weldaden van Gods goedheid na de verlossing uit Egypte. Hij openbaarde aan Israël zijnen wil door de bediening der profeten, tot wie God sprak in menigvuldige gezichten, en die Gods wil verklaarden in gelijkenissen, om door het volk begrepen te worden. Hebr.: ‘en Ik sprak in gelijkenissen door de profeten’.</note>.</verse>

<verse osisID="Hos.12.11"> Was in Galaäd een afgod, vergeefs dus zijn ze te Galgal bezig te offeren aan ossen; want ook hunne altaren zijn als steenhoopen tusschen de voren des akkers<note n="248">De afgodstempel in Galaäd over den Jordaan was waarschijnlijk onlangs verwoest door Teglathphalasar (IV. Reg. XV 29); eenzelfde lot zal ook Galgal treffen om de vereering van het gouden kalf, dat met verachting ossen genoemd wordt. Die straf hebben zij verdiend, want overal richtten zij altaren op, die om hunne talrijkheid spottend vergeleken worden met steenhopen, welke uit de rotsachtige velden van Palestina verzameld en in de voren des akkers geworpen werden. Hebr.: ‘Is Gilead goddeloosheid, het zal enkel ijdelheid worden’, d.i. geheel en al tot niets worden en vergaan. ‘Slachten zij te Gilgal stieren, hunne altaren zullen als steenhopen liggen op de voren des akkers’, d.i. gesloopt en te gelijk met hun land verwoest worden. Tegenover die goddeloosheid van Israël stelt nu de profeet weder het voorbeeld van Jacob.</note>.</verse>

<verse osisID="Hos.12.12"> Gevlucht is Jacob naar het land van Syrië<note n="249">Hebr.: ‘Padan Aram’ ook Mesopotamië genaamd. Vgl. Gen. XXVIII 2, 5 en de geschiedenis van Jacob XXIX 18, v.</note>, en gediend heeft Israël om eene vrouw, en om eene vrouw was hij veehoeder.</verse>

<verse osisID="Hos.12.13"> Maar door eenen profeet heeft de Heer Israël heengevoerd uit Egypte, en door eenen profeet werd het gehoed<note n="250">Hoe veel meer liefdebewijzen heeft het volk van Israël van God ontvangen, dan zijn stamvader Jacob of Israël! En toch was het volk van Israël ontrouw, terwijl Jacob ondanks harde beproevingen getrouw bleef. Jacob moest vluchten naar den vreemde, Israël werd door God uit Egypte heengevoerd naar het beloofde land; Jacob moest het vee hoeden, Israël werd gehoed door eenen profeet, Moses.</note>.</verse>

<verse osisID="Hos.12.14"> Tot toorn heeft Ephraïm Mij uitgetart door zijne bitterheden<note n="251">d.i. Door zware zonden, waardoor God wordt verbitterd.</note>, en zijn bloed zal over hem komen<note n="252">d.i. Het door Ephraïm onschuldig vergoten bloed en het onrecht door hem gepleegd zal naar verdiensten gestraft worden.</note>, en zijnen smaad<note n="253">De smaad, waarmede Israël zijnen weldoener versmaadde.</note> zal zijn Heer aan hem vergelden.</verse>

</chapter>

      
<chapter osisID="Hos.13">
 

<title>Hoofdstuk XIII.</title>
<p>Ephraïm heeft sijn aanzien verloren door afgoderij (v. 1-5). In den voorspoed werd het weerspannig; God zal het vernederen (v. 6-8), maar daarna verlossen (v. 9-15).</p>


<verse osisID="Hos.13.1"> Wanneer Ephraïm sprak, greep siddering Israël aan; en hij maakte zich schuldig aan Baäl, en hij stierf weg<note n="254">Groot aanzien had vooral ten tijde der Rechters de stam Ephraïm (vgl. Judic. VIII 1, v.); al de overige stammen van het rijk van Israël sidderden vol ontzag voor zijn woord. Maar door den dienst van Baäl kwam die machtige stam destijds meer en meer tot verval, en stierf langzamerhand weg.</note>.</verse>

<verse osisID="Hos.13.2"> En nu zijn zij voortgegaan met zondigen; en zij maakten zich van hun zilver gegoten beeldwerk bij wijze van afgoden, een maaksel van smeden is het ten eenenmale; tot dezen spreken zij: Offert menschen, kalveren-aanbidders<note n="255">Het is evenmin in de Vulgaat als in den grondtekst duidelijk of ‘menschen’ offeren, dan wel geofferd worden. In het eerste geval bevatten deze woorden een scherp verwijt: menschen met rede begaafd aanbidden kalveren. In het ander geval is hier sprake van het menschenoffer en is de tegenstelling volgens den grondtekst aldus: ‘slachters van menschen kussen (d.i. vereeren) kalveren’, in plaats van volgens de natuur kalveren te slachten en menschen te kussen, d.i. te huldigen. Het offeren van menschen of kinderen behoorde tot den dienst van den Baäl-Moloch, die dus toen reeds uit het naburige Phenicië in Israël zou zijn ingevoerd; later bezoedelde hiermede Achaz het zuidelijk rijk Juda (IV Reg. XVI 3).</note>.</verse>

<verse osisID="Hos.13.3"> Daarom zullen zij zijn als een morgenwolk en als een voorbijgaande morgendauw, als stof door den dwarrelwind opgenomen van den dorschvloer en als rook uit het rookvenster<note n="256">Vier vergelijkingen van spoedig voorbijgaande dingen om aan te toonen, dat Israël's ondergang zeker en spoedig zal geschieden en het koninkrijk geen spoor van zijn vroeger bestaan zal achterlaten.</note>.</verse>

<verse osisID="Hos.13.4"> Ik nochtans ben de Heer, uw God van Egypteland af; en eenen God buiten Mij zult gij niet kennen, en een heiland is er niet buiten Mij<note n="257">Met eene plotselinge wending der rede (gelijk XI 8 en XII 9) voorspelt Osee de verlossing en herstelling van zijn volk. De vroegere wonderdaden bij de verlossing uit Egypte zijn een waarborg, dat ook thans geen ander dan Jehova door het volk zal erkend worden als de God van Israël, als de eenige Heiland van zijn volk.</note>.</verse>

<verse osisID="Hos.13.5"> Ik heb u gekend<note n="258">Of, zooals de Septuagint zegt: ‘Ik ben uw herder geweest’. Dat kennen was dus beminnen en verzorgen. In de woestijn, in het land van den verzengenden ‘zonnegloed’ (Hebr.) had de Heer hen gelaafd en gespijsd.</note> in de woestijn, in het land der wildernis.</verse>

<verse osisID="Hos.13.6"> Naar gelang hunne weiden waren, hebben zij zich vol gegeten en zijn zij verzadigd; en zij verhieven zich in hun hart en hebben Mij vergeten<note n="259">Toen de goddelijke herder later zijne kudde, het uitverkoren Israël, in welige weiden had gedreven, d.i. in het vruchtbare Chanaän rijkdom en overvloed aan tijdelijk goed had geschonken, werd Israël hoovaardig (Deut. VIII 11-15) en vergat het zijnen weldoener. Zoo had Moses voorzegd Deut. XXXII 15.</note>.</verse>

<verse osisID="Hos.13.7"> En Ik zal hun zijn<note n="260">Hebr. ‘Ik ben hun geworden’. Daar zij den goeden Herder hadden versmaad, werd Hij hun tot een roofdier. Gelijk de bloeddorstige leeuwin en de wreede panter de kudde op den weg bespringen, zoo handelde God met Israël, dat van Hem afweek en naar Assyrië heentoog om hulp af te smeeken; die tocht werd door Gods leiding aan Israël ten verderve. Hebr.: ‘als een panter loer Ik op den weg’ om hen onverwachts te overvallen, gelijk v. 8 nader onder hetzelfde beeld verklaard wordt.</note> als eene leeuwin, als een panter op den weg der Assyriërs.</verse>

<verse osisID="Hos.13.8"> Ik zal hun te gemoet treden als eene berin, wier jongen geroofd zijn<note n="261">Ik zal enz. In de toekomst zal de Heer Israël nog zwaarder straffen door de Assyrische ballingschap, waar de kudde als het ware aan de woede van verscheurende dieren wordt prijsgegeven.</note>, en het binnenste van hunne lever vaneenscheuren<note n="262">d.i. Hunne levenskracht geheel en al vernielen. Hebr.: ‘Ik zal hun het hartevlies vaneenscheuren’. Het slot van het vers doet denken aan een slagveld, waar de roofdieren, als de laatste wrekers van den vergramden God op de lijken aanvallen.</note>; en Ik zal hen daar verslinden als een leeuw, het gedierte des velds zal hen openrijten.</verse> 


<verse osisID="Hos.13.9"> Uw eigen verderf zijt gij, Israël! Alleen in Mij is uwe hulp.</verse>

<verse osisID="Hos.13.10"> Waar is uw koning? vooral nu redde hij u in al uwe steden<note n="263">Door deze beschamende vraag bevestigt God, dat Hij alleen hen kan redden, want de machtelooze koningen, de opvolgers van Jeroboam II, vermochten niets. Om deze vraag beter te begrijpen, herinnere men zich, dat Israël ten tijde van Samuël tegen den wil van God eenen koning begeerd had, om zich uit de handen der vijanden te verlossen (vgl. I Reg. VIII 4, v.). Welaan, nu was die tijd gekomen! Nu moge hij u redden, in al uwe steden, waar zijne hulp noodig is, maar in het uur van den nood is hij nergens te vinden. - Rechters heeten hier de koningen, die gesteld waren om het volk te richten.</note>. En waar zijn uwe rechters, van wie gij gezegd hebt: Geef mij eenen koning en vorsten?</verse>

<verse osisID="Hos.13.11"> Ik zal u een koning geven in mijnen toorn<note n="264">Goed drukt de Septuagint den zin uit: ‘Ik gaf u’ enz. God vervulde hunne begeerte naar eenen koning om hunnen afval te straffen, want Hij voorzag, dat vooral de koningen van het rijk van Israël door hunne goddeloosheid het volk ten ondergang zouden voeren. Vgl. I Reg. VIII 11-20.</note>, en wegnemen zal Ik hem in mijne verbolgenheid<note n="265">Door het rijk en het koningschap van Israël voor altijd te vernietigen. De reden hiervan volgt v. 12.</note>.</verse>

<verse osisID="Hos.13.12"> Samengebonden is de schuld van Ephraïm, opgeborgen zijne zonde<note n="266">Geheel de schuld van Ephraïm of Israël is tot een bundel samengebonden, ten einde er niets van verloren ga of liever ongestraft blijve; zijne zonde is zorgvuldig opgeborgen als een schat voor den dag der wraak. Vgl. Rom. II 5.</note>!</verse>

<verse osisID="Hos.13.13"> Weeën der barende zullen over hem komen; hij is een onverstandige zoon; nu toch zal hij niet staande blijven bij den ondergang van zijn kroost<note n="267">Gelijk barensweeën, zoo hevig en zoo plotseling zal de smart Israël overvallen, die tevens de voorbode zal zijn eener nieuwe geboorte van Gods volk. Thans is Israël nog een onverstandige zoon, die door strenge straffen moet getuchtigd worden; het rijk zal niet staande blijven, maar te gronde gaan bij den ondergang van Israël's kroost, d.i. van de onderdanen des rijks door de ballingschap. In den grondtekst wordt Ephraïm eerst met de moeder vergeleken, over wie de barensweeën komen, dan met een onverstandigen zoon, die, als de tijd der geboorte daar is, zich niet aanbiedt om geboren te worden; m.a.w. Israël is uit zichzelf onmachtig om tot een nieuw leven te geraken. Maar is Israël onmachtig, de Heiland van Israël, God, zal redding of leven uit den dood geven. Dit zegt God in v. 14, waar Hij den dood zegevierend toespreekt.</note>.</verse>

<verse osisID="Hos.13.14"> Uit de hand des doods zal Ik hen verlossen, van den dood zal Ik hen vrijkoopen. Ik zal uw dood zijn, o dood! uw doodsteek zal Ik zijn, onderwereld<note n="268">d.i. Ik zal den dood dooden of overwinnen, hem zijne prooi ontrukken; Ik zal de onderwereld, die tot dan toe door haren doodsteek, met haar giftigen angel (vgl. I Cor. XV 35) de menschen doodde en tot onderdanen van haar rijk maakte, overwinnen en hare slachtoffers haar ontrukken. Deze belofte van verlossing uit de macht des doods betreft onmiddellijk de herstelling van Israël uit de ballingschap (zie VI 3), maar is tevens eene duidelijke voorspelling van de algemeene verrijzenis der dooden. In den grondtekst wordt hetzelfde aldus gezegd: ‘O dood! waar zijn uwe pesten?’ d.i. de ziekten waardoor de dood zijne verwoestingen aanrichtte. ‘Waar is uw angel, o onderwereld’?</note>! De troost is</verse> 
<verse osisID="Hos.13.1">voor mijne oogen verborgen<note n="269">In de naaste toekomst; want voorshands ziet de profeet niets dan de onheilen, in v. 15 onder het beeld van den brandenden Zuidoostenwind beschreven.</note>;</verse>

<verse osisID="Hos.13.15"> want Hij zal onder de broeders scheiding brengen; den brandenden wind zal de Heer doen opgaan uit de woestijn, en die zal zijne bronaderen uitdrogen en zijne bron verderven; en zelf zal Hij den schat van al het kostbaar huisraad plunderen.</verse>

</chapter>

      
<chapter osisID="Hos.14">
 

<title>Hoofdstuk XIV.</title><p>De val van Samaria (v. .1 Vermaning tot boetvaardigheid (v. 2-4). Gods genadige liefde en het geluk van zijn volk (v. 5-9). Slotwoord (v. .10</p>


<verse osisID="Hos.14.1"> Vergaan moge Samaria omdat het zijnen God tot verbittering geprikkeld heeft! door het zwaard mogen zij vergaan, dat hunne kinderen verpletterd, en zijne zwangeren opengereten worden<note n="270">In den vorm eener verwensching, welke de uitdrukking is van zijn ijver voor Gods eer en voor de bekeering der zondaars, voorspelt de profeet hetzelfde, wat hij XIII 15 in beelden had aangekondigd. Samaria, de hoofdstad van Israël, vertegenwoordigt het gansche rijk.</note>!</verse>

<verse osisID="Hos.14.2"> Bekeer u, Israël, tot den Heer, uwen God; want ten val zijt gij gekomen door uwe ongerechtigheid.</verse>

<verse osisID="Hos.14.3"> Neemt met u woorden, en bekeert u tot den Heer, en zegt tot Hem: Neem alle ongerechtigheid weg, aanvaard het goede; en wij zullen de varren onzer lippen brengen<note n="271">Die boetvaardigheid kan zonder veel moeite of kosten geschieden. God eischt niets anders dan den oprechten wil, welke zich openbaart door woorden van gebed en schuldbekentenis. De profeet leert hen, hoe zij tot God moeten bidden: Neem weg de schuld onzer vroegere zonden; aanvaard het goede, d.i. de goede gesteldheid van ons hart; aldus met U verzoend, zullen wij U lof- en dankgebeden als de varren onzer lippen, als geestelijke offers opdragen. Vgl. Hebr. XIII 5.</note>.</verse> 


<verse osisID="Hos.14.4"> Assur zal ons niet redden, te paard zullen wij niet stijgen, en wij zullen niet langer zeggen: ‘Onze goden’, tot het maaksel onzer handen; want Gij zult U ontfermen over het weeskind, dat met U is<note n="272">Na zijne bekeering zal het ware Israël niet meer vertrouwen op datgene, wat voorheen de oorzaak was van zijn val: op verbonden met heidensche volken (Assur enz. vgl. V 13; VII 11; VIII 9), op de sterkte van zijn leger (te paard enz. vgl. Ps. XIX 8), op afgoden, welker nietigheid het voor altijd zal inzien; maar slechts vertrouwen op God, die zich zal ontfermen over het in de ballingschap van God, zijnen vader, verweesde volk, dat dan met Hem voor altijd is hereenigd.</note>.</verse>

<verse osisID="Hos.14.5"> Genezen zal Ik hunne wonden, liefhebben zal Ik hen uit vrije beweging; want mijn toorn heeft zich van hen afgewend<note n="273">In dit en de volgende verzen schildert de profeet het geluk van Israël na de ballingschap; deze heerlijke schildering werd eerst ten volle verwezenlijkt door de verlossing van den Messias.</note>.</verse>

<verse osisID="Hos.14.6"> Ik zal zijn als de dauw, Israël zal bloeien als de lelie, en zijn wortel zal uitschieten als van den Libanon<note n="274">De zacht neervallende dauw, vooral in het Oosten voor den plantengroei noodzakelijk, is hier een zinnebeeld van de werking der goddelijke genade in de harten der geestelijke Israëlieten; hierdoor wordt Israël vruchtbaar aan goede werken en deugden, en bloeit het lieflijk en geurig, gelijk de lelie, de bloem van Palestina. Door de kracht van Gods genade en de vruchtbare heiligheid blijft het volk Gods voor immer gevestigd en is het onvergankelijk: ‘het schiet wortels’ (Hebr.), gelijk de hooge Libanon, wiens wortels of grondslagen diep en stevig in de aarde zijn gevestigd.</note>.</verse>

<verse osisID="Hos.14.7"> Uitbreiden zullen zich zijne takken, en als de olijfboom zal zijne pracht wezen, en zijn geur als die van den Libanon<note n="275">Israël, het rijk Gods, voorheen beperkt binnen de enge grenzen van Palestina, zal zich uitbreiden tot alle volken der aarde, gelijk een boom zijne takken al verder en verder uitbreidt. Het volk des Heeren zal vruchtbaar zijn en welig groeien, gelijk de olijfboom, door zijne onontbeerlijke en overvloedige vruchten de pracht van Palestina (vgl. Jer. XI 16). De geur der deugden van de bruid des Heeren is als de geur van den Libanon, met welriekende heesters en ceders begroeid (vgl. Eccli. XXXIX 18; Cant. IV 14).</note>.</verse>

<verse osisID="Hos.14.8"> Zij zullen zich bekeeren, gezeten onder zijne schaduw<note n="276">Zij, die onder de schaduw van dien boom, die (v. 7) het rijk Gods beteekent, gezeten zijn en door diens schaduw beschut worden, zullen zich van ganscher harte tot God bekeeren en niet meer, zooals het vroegere Israël, van God afwijken. Hebr.: ‘Wederom zullen zij in zijn schaduw wonen’.</note>, zij zullen leven van tarwe<note n="277">d.i. Zich voeden met de beste vruchten, een zinnebeeld der genademiddelen.</note>, en loten schieten als de wijnstok<note n="278">Rijkelijk gevoed door de sappen van den waren wijnstok, Christus (Joan. XV 1, v.).</note>, zijne gedachtenis zal zijn als de wijn van den Libanon<note n="279">Beroemd om zijn heerlijken geur en voortreffelijke hoedanigheden.</note>.</verse> 


<verse osisID="Hos.14.9"> Ephraïm, wat Mij nog verder afgoden<note n="280">Uit de voorgaande beschrijving der heerlijke toekomst van Israël neemt de profeet aanleiding, zijne volksgenooten ernstig te waarschuwen tegen afgoderij, waardoor zij zich afscheiden van dien God van liefde. Met verontwaardiging roept God uit: Hoe kan het zijn, dat Ephraïm nog voortgaat afgoden te aanbidden. De ethische datief Mij duidt aan, dat die oneer grievend is voor God.</note>? Ik, Ik zal verhooren, en Ik zal hem doen tieren als een groenenden denneboom; uit Mij wordt uwe vrucht gevonden<note n="281">Tegenover die neiging tot afgoderij roemt God nogmaals in het kort zijne weldaden. Niet de ijdele afgoden kunnen u redding geven, maar Ik zal in den nood uwe gebeden verhooren, door mijne voortdurende bescherming zal Ik u doen tieren, zoodat gij zijt als een altijd groenende denneboom. In het Hebr. is ‘de cypres’ met zijn altijddurend groen een zinnebeeld van Gods liefde; die boom wordt dan verder gedacht eetbare vruchten voor Israël te dragen: uit Mij wordt uwe vrucht gevonden d.i. zal vrucht voor u te vinden zijn. Want alleen door de kracht mijner genade kunt gij vruchten dragen, zonder Mij kunt gij niets doen (Joan. XV 5).</note>!</verse>

<verse osisID="Hos.14.10"> Wie is wijs, en zal dit verstaan? Wie verstandig, en zal dit erkennen? Dat des Heeren wegen recht zijn, en rechtvaardigen daarop wandelen, overtreders echter daarop ten val komen<note n="282">Slotwoord van den profeet. Wie is enz. Die vragen geven te kennen, dat slechts weinigen zijne vermaningen, de wegen des Heeren genoemd, ter harte nemen. Zij leiden de rechtvaardigen tot heil, maar strekken den zondaren tot dieperen val.</note>.</verse>


</chapter>
</div>
<div canonical="true" osisID="Joel" type="book">
		<title short="Joël" type="main">De Profetie van Joël</title>
		<title>Inleiding</title>
<p><hi type="bold">De profeet Joël</hi> heet (I 1), ter onderscheiding van anderen van gelijken naam, <hi type="italic">de zoon van Phatuel.</hi> Waarschijnlijk was hij een inwoner van het rijk van Juda en bepaaldelijk van Jerusalem; althans met dit rijk en zijne hoofdstad houdt hij zich uitsluitend bezig; echter is aangaande dezen profeet niets met volkomen zekerheid bekend. Zelfs omtrent den tijd, waarin hij geleefd en geschreven heeft, loopen de meeningen zeer uiteen. Terwijl sommigen zijn boek voor het oudste profetisch geschrift houden (uit het midden der negende eeuw), is het volgens anderen een der laatste profetische boeken. De profetie zelf geeft ons eenige aanwijzingen, waaruit wij met grond mogen besluiten, dat zij ongeveer in hetzelfde tijdperk is geschreven als de godspraak van Abdias, maar iets jonger is. De toestand van Juda en Jerusalem, die door Joël (III) beschreven wordt, is dezelfde als in het geschrift van Abdias: Jerusalem is door heidensche volksstammen ingenomen en geplunderd; de ruwe overwinnaars vieren feest op den heiligen berg; vele bewoners van Juda zijn als slaven verkocht. Maar de tempel was nog in stand, het land nog bevolkt en weder bekomen van de gevolgen der plundering, toen wederom nieuwe rampen, droogte en sprinkhanen, het kwamen treffen. Wie die plunderaars geweest zijn, zegt Joël niet duidelijk; alleen vermeldt hij, evenals Abdias, dat Edom zich over Juda's vernedering verheugd, den vijanden hulp geboden en de vluchtelingen van Juda mishandeld had (III 19). Verder worden, behalve de Pheniciërs en de Philistijnen, alleen de Egyptenaren als vijanden van Juda genoemd (III 4, 19). Nergens treden hier vijanden van latere dagen, de Assyriërs of de Syriërs, veel minder de Chaldeërs tegen Juda op; de krijgsgevangenen worden niet naar Assyrië of Babylon heengevoerd, maar verkocht ‘aan de zonen der Grieken’ (III 6). Uit dit alles volgt met groote waarschijnlijkheid, dat Joël het oog had op den inval der vereenigde Arabieren en Philistijnen, waarvan II Par. XXI 16, v. verhaald wordt, en welke plaats had onder koning Joram: zie Inleiding van Abdias. Terwijl bij Abdias die plundering pas onlangs geschied is, ligt zij hier (Joël III) verder in het verleden. Derhalve moet Joël een weinig later geleefd hebben dan Abdias, wiens profetie hij kende (zie II 32). Daarentegen leefde hij vóór Amos, die onder Ozias van Juda en Jeroboam van Israël profeteerde (Am. I 1). Want deze gebruikt als aanhef zijner profetie een godspraak, die in haar zinverband bij Joël letterlijk (III 16) gevonden wordt en dus waarschijnlijk aan hem ontleend is. Daarom wordt het boek Joël het best geplaatst in den tijd van koning Joas, den tweeden opvolger van Joram, en wel in de eerste helft zijner veertigjarige regeering. Want de Syriërs, die dezen koning later in het nauw brachten (IV Reg. XII 17, v.), waren in den tijd van Joël sinds lang niet als vijanden opgetreden, terwijl zij daarentegen bij Amos op den voorgrond staan. Hiermede komt goed overeen, dat in de profetie van Joël de koning nimmer vermeld wordt, maar alleen van priesters, oudsten en volk sprake is. Dit laat zich weder gemakkelijk verklaren, indien de profetie in de eerste regeeringsjaren van den jeugdigen Joas is uitgesproken, toen de minderjarige vorst onder de voogdij stond van den hoogepriester Jojada (IV Reg. XII); in dien tijd past het ook, dat de profeet niet te klagen had over afgoderij en andere vergrijpen tegen den wettigen eeredienst.</p>

<p><hi type="italic">Inhoud.</hi> Eene vreeselijke verwoesting, aangericht door zwermen van sprinkhanen, nog verergerd door aanhoudende droogte, geeft den profeet aanleiding om het volk tot bekeering te vermanen. Want die plaag is eene straf des hemels. Weigeren zij thans boete te doen, dan is een dag des Heeren aanstaande, veel erger dan de laatste plaag (I). Dat wraakgericht, een inval van vijandelijke legers, is reeds door het leger van sprinkhanen dreigend aangekondigd. Er worde dus boete gedaan (II 1-17). Daar het volk aan die vermaning gehoor geeft (v. 18), belooft de profeet zegeningen in plaats van straf (v. 19-27). God zal de gaven van zijnen Geest over allen uitstorten en op het einde der dagen de zijnen redden (v. 28-32). Juda en Jerusalem zullen uit de toekomstige ballingschap verlost, maar de vijanden van God en van zijn volk gestraft worden (III).</p>
<p>Uit den inhoud blijkt dat de profetie een goed samenhangend en afgerond geheel vormt, <hi type="italic">door Joël</hi> na de mondelinge voordracht eigenhandig geschreven. Dit getuigenis der overlevering wordt bevestigd door de eenvoudige, verheven en zuivere taal, een bewijs voor den hoogen  ouderdom van het geschrift. Het behoort, <hi type="italic">om zijnen vorm,</hi> tot de volmaaktste dichterlijke stukken van het Oud Verbond; de schildering van de plaag der sprinkhanen, vooral van den wraakdag des Heeren is in echt profetischen en hoogst dichterlijken stijl geschreven. Gewichtig is <hi type="italic">de inhoud</hi> der profetie, die zoo treffend Gods straffende gerechtigheid, de uitstorting der gaven van den H. Geest en den laatsten oordeelsdag aankondigt. Haar <hi type="italic">goddelijk gezag</hi> werd reeds erkend door Amos (I 2 en IX 13 verg. met Joël III 16 en 18) en door de volgende profeten (vgl. Jon. III 9 met Joël II 14; Is. XIII 6 met Joël I 15 enz.). Bij de wonderen van het Pinksterfeest wees de H. Petrus (Act. II 16, v. vgl. met Joël II 28, v.) op de vervulling van het goddelijk woord van Joël, dat eveneens door den H. Paulus (Rom. X 13 vgl. met Joël II 32) als H. Schrift gebruikt is.</p>
<chapter osisID="Joel.1"> 


<title>Hoofdstuk I.</title><p>Beschrijving van de plaag der sprinkhanen (v. 2-13). Vermaning tot boetvaardigheid, want die plaag was de aankondiging van een nog vreeselijker strafgericht (v. 14-20).</p>
<verse osisID="Joel.1.1"><hi type="bold">HET</hi> woord des Heeren, dat geschied is tot Joël, den zoon van Phatuel.</verse>

<verse osisID="Joel.1.2"> Hoort dit, grijsaards<note n="283">De grijsaards, de oudsten des volks worden toegesproken, niet alleen omdat zij het meest in aanzien en van het gewone volk onderscheiden zijn (vgl. v. 14), maar ook omdat hun geheugen het verst reikt en zij hier moeten getuigen, dat een dergelijke ramp nog niet is voorgekomen.</note>! en neemt het ter oore, alle bewoners des lands! Is zoo iets geschied in uwe dagen, of in de dagen van uwe vaderen?</verse>

<verse osisID="Joel.1.3"> Daarvan zult gij verhalen aan uwe kinderen, en uwe kinderen aan hunne kinderen, en hunne kinderen aan het volgend geslacht<note n="284">De heugenis van die plaag, welke eene zichtbare straf der zonden was, moest bij hunne kinderen en de volgende geslachten levendig blijven, om allen met de vreeze Gods te bezielen. Want zij kon, evenals de wonderen bij de verlossing uit Egypte, onder de groote feiten hunner geschiedenis gerekend worden. Vgl. Exod. X 2; XIII 8.</note>.</verse>

<verse osisID="Joel.1.4"> Wat de rups overliet, verslond de sprinkhaan; en wat de sprinkhaan overliet, verslond de kever; en wat de kever overliet, verslond de brand<note n="285">Volgens de Vulgaat hadden vier opeenvolgende rampen de velden van Juda geteisterd. De kever schijnt hier een ander soort van sprinkhanen te beteekenen; brand is een door brandzwammen veroorzaakte ziekte van vele graansoorten. In het Hebr. schijnt een viermaal herhaalde plaag van sprinkhanen te zijn aangeduid, die, of naar hunne verderfelijke hoedanigheden, of volgens den viervoudigen toestand hunner ontwikkeling van larven tot gevleugelde insecten, met vier namen worden beteekend. De sprinkhanen, waarvan hier sprake is, zijn de groote treksprinkhanen (acridium migratorium), vooral in Azië en Afrika eene geweldige plaag. Grootsch is de schildering dier plaag in de volgende verzen.</note>.</verse>

<verse osisID="Joel.1.5"> Waakt op, gij dronkenen, en weent! en jammert, gij allen, die wijn drinkt in zoetheid, want vergaan is hij voor uwen mond<note n="286">Hebr.: ‘en jammert, gij alle wijndrinkers, om den most, wijl hij u van den mond is weggevaagd’. Opwaken moeten de dronkaards, die, om den ernst des tijds te vergeten, door drank hunne zinnen verdooven. Zoo zij niet door hoogere beweegredenen worden bewogen, moet ten minste de verloren most hen tot bezinning brengen, daar de reeds rijpe wijnoogst, waarnaar hun mond belust was, voor hen is weggevaagd.</note>.</verse>

<verse osisID="Joel.1.6"> Want een volk is opgekomen over mijn land, sterk en ontelbaar; zijne tanden zijn als leeuwentanden, en zijne maaltanden als van een jongen leeuw<note n="287">Hebr.: ‘en het gebit eener leeuwin heeft het’. De sprinkhanen worden voorgesteld als een vijandelijk volk, dat over mijn, d.i. Gods land is opgekomen en sterk door wapenen en met ontelbare krijgers plunderend het land overdekt. De vernielende kracht van de ongelooflijke vraatzucht dier dieren is als die van een leeuw of een hare welpen zoogende leeuwin.</note>.</verse>

<verse osisID="Joel.1.7"> Het heeft mijnen wijngaard gesteld tot woestijn<note n="288">Vooral voor de wijngaarden zijn de sprinkhanen eene onherstelbare ramp.</note> en mijnen vijgeboom ontschorst; het heeft hem kaal uitgeschud en nedergeworpen; wit zijn zijne takken geworden<note n="289">Na de vijgeboomen te hebben ontbladerd, vallen zij aan op de schors, zoodat de takken wegsterven en afvallen. Wijnstok en vijgeboom staan hier als de roem des lands.</note>.</verse>

<verse osisID="Joel.1.8"> Weeklaag als eene maagd, omgord met treurgewaad om den man harer jeugd<note n="290">Als eene maagd of verloofde, die met treurgewaad omgord is, omdat haar bruidegom, de man, aan wien zij zich in hare jeugd had toegewijd, haar ontrukt is.</note>.</verse>

<verse osisID="Joel.1.9"> Verdwenen is spijs- en plengoffer van het huis des Heeren<note n="291">Spijs- en plengoffers bestonden uit tarwemeel, olie en wijn, de voornaamste voortbrengselen van Palestina. Door de verwoesting van den oogst konden die offers niet worden opgedragen en ook het dagelijksch bloedig offer niet naar behooren gevierd worden, want het moest vergezeld gaan van die onbloedige offergaven (Exod. XXIX 38-41). Die staking nu der offeranden was een zichtbaar teeken van den toorn van den God des verbonds. Daarom treurden op de eerste plaats de priesters, omdat zij hunne heilige bediening niet konden uitoefenen.</note>; treuren doen de priesters, de dienaren des Heeren.</verse>

<verse osisID="Joel.1.10"> Verwoest is het land, de aardbodem treurt; want verdelgd is de tarwe, te schande werd de wijn, weg kwijnde de olie<note n="292">Dit vers geeft reden van het voorafgaande. De grond en zijne vruchten worden als bezielde wezens voorgesteld. De wijngaarden staan als 't ware beschaamd en verlegen, omdat zij 's menschen verwachting schandelijk bedrogen.</note>.</verse>

<verse osisID="Joel.1.11"> Beschaamd zijn de landbouwers, de wijngaardeniers jamme- ren over de tarwe en de gerst, want verloren is de oogst des velds.</verse>

<verse osisID="Joel.1.12"> De wijngaard werd te schande, en de vijgeboom is verflenst; de granaat en de palm en de appelboom en al de boomen des velds zijn verdord; want te schande werd de vroolijkheid van de kinderen der menschen<note n="293">De vreugde, waarop zij gehoopt hadden bij de blijde oogstfeesten, werd bitter teleurgesteld.</note>.</verse>

<verse osisID="Joel.1.13"> Omgordt u en weeklaagt, gij priesters<note n="294">Vooral de priesters moesten door woord en voorbeeld het volk tot boetvaardigheid stemmen.</note>! jammert, dienaren des altaars! treedt binnen<note n="295">In den tempel, om Gods ontferming af te smeeken door gebed en uitwendige boetvaardigheid.</note>, ligt neder in een boetezak<note n="296">Een van haar of ruwe stof geweven kleed. Ook gedurende den nacht mochten zij dat boetekleed niet afleggen. De grondtekst heeft: ‘overnacht’ enz.</note>, gij dienaren van mijnen God! want vergaan is uit het huis van uwen God spijs- en plengoffer.</verse>

<verse osisID="Joel.1.14"> Heiligt een vasten<note n="297">d.i. Houdt een vastendag om God te verzoenen.</note>, roept de gemeente bijeen<note n="298">d.i. Schrijft een bededag uit, waarop de gemeente d.i. het volk in den tempel moet samenkomen om door openbaar en vereenigd gebed Gods ontferming af te smeeken.</note>, verzamelt de grijsaards, alle bewoners des lands in het huis van uwen God, en roept tot den Heer!</verse>

<verse osisID="Joel.1.15"> Wee, wee, wee den dag<note n="299">d.i. Wee over ons (uitroep van ontzetting), want de plaag der sprinkhanen is de aankondiging van een nog vreeselijker dag des Heeren.</note>! Want nabij is de dag des Heeren, en als verwoesting komt hij van den Almachtige<note n="300">Het bedreigde strafgericht zal verwoesting aanbrengen, geweldig en volkomen, want zij zal geschieden door de hand van den almachtigen God.</note>.</verse>

<verse osisID="Joel.1.16"> Zijn niet voor uwe oogen de spijzen verdwenen uit het huis van onzen God, blijdschap en jubel<note n="301">De profeet keert terug tot de beschrijving van de plaag der sprinkhanen, een voorspel van het dreigende wraakgericht. De vruchten en spijzen, die zij als 't ware reeds voor hunne oogen hadden, zijn door de sprinkhanen verdwenen. Daarom kunnen er geene blijde offers en offermaaltijden gevierd worden; zoo zijn dus ‘blijdschap en jubel verdwenen uit het huis van onzen God’. Want blijkens de verklaring van den H. Hiëronymus behooren de woorden de domo Dei nostri bij het slot van het vers.</note>?</verse>

<verse osisID="Joel.1.17"> Verrot is het vee in zijnen drek<note n="302">Wegens gebrek aan de noodige verzorging, een gevolg van de moedeloosheid en de wanhoop der landlieden. De Hebr. tekst is duister; men vertaalt: ‘het graan ligt te verschrompelen in de kluiten’ d.i. wegens de droogte kan het niet ontkiemen. Want de plaag der sprinkhanen ging soms vergezeld van den brandenden zuidoostenwind. Alzoo mislukte de oogst en kwamen de ledige graanschuren tot verval.</note>; vernield zijn de schuren, vervallen de voorraadhuizen, want te schande werd de tarwe.</verse>

<verse osisID="Joel.1.18"> Waarom zucht het gedierte, waarom loeien de runderkudden? Omdat zij geen weide hebben; en zelfs de kudden schapen<note n="303">Eigenlijk ‘van klein vee’: schapen en geiten, die zelfs op de dorre heiden anders het noodige voedsel vinden, komen van gebrek om.</note> komen om!</verse>

<verse osisID="Joel.1.19"> Tot U, Heer, roep ik<note n="304">De profeet, getroffen door die rampen, waarin zelfs het redelooze schepsel moet deelen, bidt God om ontferming.</note>; want een vuur<note n="305">d.i. De verzengende hitte.</note> heeft het schoone<note n="306">Hebr.: ‘de weilanden’.</note> der woestijn verteerd, en een vlam<note n="307">De brandende zuidoostenwind.</note> alle boomen des velds verzengd.</verse>

<verse osisID="Joel.1.20"> En zelfs de dieren des velds, evenals een akker dorstend naar regen, zien tot U op; want uitgedroogd zijn de waterbronnen, en een vuur heeft het schoone der woestijn verteerd<note n="308">Sommigen zijn van oordeel, dat Joël in dit hoofdstuk niet de plaag der sprinkhanen beschrijft, maar de komst van vijandelijke legers voorzegt. Deze opvatting echter wordt bijna door elk vers weersproken. De vraag, of iets dergelijks bij het leven der hoorders of in de dagen hunner vaderen is gebeurd (I 2), heeft geen zin, indien er sprake is van iets toekomstigs; evenmin de opwekking om de heugenis daarvan voort te planten van geslacht tot geslacht (v. 3). De sprinkhanen hebben hun werk reeds volbracht (v. 4), en over de gevolgen daarvan wordt geweeklaagd (v. 5). Ook in v. 6 gebruikt de profeet den verleden tijd, evenzoo in v. 9-12. Het rouwbedrijf, waartoe hij opwekt v. 13, v., geldt niet een toekomstig, maar een reeds aanwezig leed, dat dan ook in v. 16-20 niet aangekondigd, maar op nieuw beschreven wordt.</note>.</verse>

</chapter>

      
<chapter osisID="Joel.2">
 

<title>Hoofdstuk II.</title><p>Schildering van het dreigend wraakgericht (v. 1-11). Aan de vermaning tot boete (v. 12-17) gaf het volk gehoor (v. .18 Troostvolle belofte voor de naaste toekomst (v. 19-27). Uitstorting der gaven van Gods Geest en wereldgericht (v. 28-32).</p>


<verse osisID="Joel.2.1"> Blaast de bazuin op Sion! Jammert op mijnen heiligen berg! Ontsteltenis bevange alle bewoners des lands! Want gekomen is de dag des Heeren, want hij is nabij<note n="309">Jehova spreekt en vermaant de priesters ‘alarm te blazen’ (Hebr.) op Sion, opdat van den berg ‘mijner heiligheid’ (Hebr.), van Moria, waar Jehova in den tempel zijn zetel heeft, het geschal wijd en zijd gehoord worde en alle bewoners van Juda van heilige vreeze doe ontstellen. Want de dag van het wraakgericht des Heeren is reeds zichtbaar in de plaag der sprinkhanen. Zij mogen dus niet langer uitstellen boete te doen.</note>!</verse> 


<verse osisID="Joel.2.2"> Een dag van duisternis en donkerheid, een dag van wolk en wervelwind<note n="310">Beschrijving van het komend wraakgericht. Het is een dag van duisternis d.i. van schrikwekkende rampen. Gelijk het licht een zinnebeeld is van geluk, zoo wordt Gods wraakdag, met zinspeling op Exod. X 22, voorgesteld door duisternis, welks verschrikking nog stijgt door wolk en wervelwind.</note>! gelijk morgenschemering uitgespreid over de bergen zoo een drom van volken, talrijk en sterk<note n="311">Sommigen verstaan dit overdrachtelijk (gelijk I 6) van een leger van sprinkhanen, omdat de volgende beschrijving goed op sprinkhanen past. Meer waarschijnlijk echter worden hier vijandelijke legers bedoeld, die, tenzij het volk zich bekeere, nu en ook later de uitvoerders zullen zijn van Gods wraakgericht. Om dieperen indruk te maken ontleend de profeet, in de schildering dier vijanden, zijne beelden aan de plaag der sprinkhanen. - Gelijk aan den verren horizon, hier door bergen begrensd, de morgenschemering zichtbaar wordt, zoo vertoont zich aan den geest van Joël in de verte een drom van volken, talrijk en sterk. Misschien is dit tevens eene zinspeling op van verre aankomende zwermen van sprinkhanen, die door hunne menigte de lucht eerst verduisteren en dan, ten gevolge van de weerkaatsing der zonnestralen op hunne vleugelen, door een rossen weerglans hunne nadering aankondigen.</note>; zijns gelijke is er niet geweest van den beginne, en zal na hem niet zijn tot in jaren van geslacht en geslacht<note n="312">Zijns gelijke enz. d.i. een leger zoo talrijk en sterk als het naderende. Immer schrikwekkender zullen de wrekers zijn, die de Heer tegen het zondige Juda zal afzenden. Zoodanigen waren na de Assyriërs, de Chaldeërs, en na hen, de Romeinen.</note>.</verse>

<verse osisID="Joel.2.3"> Vóór zijn aangezicht verslindend vuur, en achter hem verzengende vlam! als een hof van geneugte is het land vóór hem, en achter hem als eenzame woestenij, en niemand is er, die hem kan ontvlieden<note n="313">De vijandelijke verwoesting, is gelijk aan die van een zwerm sprinkhanen, welker komst dikwijls met den brandenden zuidoostenwind vergezeld gaat, en welker vraatzucht het heerlijke land, ‘een hof van Eden’ (Hebr., vgl. Gen. II 8) in eene verlaten wildernis verandert. Vgl. Ps. XCVI 3.</note>.</verse>

<verse osisID="Joel.2.4"> Als de verschijning van paarden is hunne verschijning, en als ruiters zoo rennen zij<note n="314">Hebr.: ‘als paarden zoo rennen zij’. Snel zullen die vijanden aanrukken. Duidelijk is de zinspeling op zwermen van sprinkhanen, welker kop eenige gelijkenis vertoont met dien van het paard, vgl. Apoc. IX 7. Deze vergelijking geeft den overgang tot het volgende beeld.</note>.</verse>

<verse osisID="Joel.2.5"> Rammelend als vierspannen over de kruinen der bergen springen zij, knetterend als vlammend vuur, dat stoppelen verteert, - als een sterk volk, ten strijde uitgerust<note n="315">Den grondtekst kan men ook vertalen: ‘voorwaar een sterk volk’ enz. Het gedruisch, dat zwermen van sprinkhanen met hunne vleugelen maken, wanneer zij over de bergen aansnellen, gelijkt eenigszins op het rammelen van vierspannen en op het knetteren van vlammend vuur; hiermede vergelijkt de profeet de nadering van het krijgsgedruisch. Vgl. Apoc. IX 9.</note>!</verse> 


<verse osisID="Joel.2.6"> Vóór zijn aangezicht zijn de volken in pijn, en aller gelaat wordt aan een kookvat gelijk<note n="316">Bij het hooren van dat naderend krijgsgedruisch zijn de volken rondom Juda van bange verwachting in pijn; hun gelaat wordt zwart van angst en uitputting. Hebr.: ‘alle aangezichten trekken de roode (frissche) kleur terug’, d.i. verbleeken.</note>.</verse>

<verse osisID="Joel.2.7"> Als helden loopen zij, als krijgers beklimmen zij den muur; zij schrijden, een ieder op zijne wegen, voort en wijken niet van hunne paden.</verse>

<verse osisID="Joel.2.8"> Niet een verdringt zijnen nevenman, een ieder treedt op eigen baan<note n="317">Die bange vrees (v. 6) is niet zonder reden. Want met eene geweldige vaart rukken die vijanden aan in vast gesloten gelederen; niets, zelfs geen muur, kan hunne vaart stuiten. En hoe talrijk zij ook zijn, toch heerscht onder die legerscharen de volmaaktste orde en tucht. Ook deze schildering past goed op het voorttrekken van sprinkhanen, die dicht aaneengesloten, zonder verwarring, als steentjes in een mozaïekwerk, zegt de H. Hiëronymus, hunnen tocht voortzetten.</note>; en zelfs door de vensters vallen zij binnen en geraken niet in wanorde<note n="318">Weder is de beeldspraak hier en v. 9 ontleend aan de sprinkhanen. Volgens het Hebr. schijnt de zin: achter de afwerende wapenen vallen zij den vijand in den rug en hunne gelederen breken niet.</note>.</verse>

<verse osisID="Joel.2.9"> De stad trekken zij binnen, over den muur stormen zij; zij klimmen in de huizen, zij komen door de vensters als een dief<note n="319">Nu bestormen zij ook de stad (Jerusalem), gelijk het vers in korte zinnen met steeds klimmenden nadruk zegt. Niets is voor de sprinkhanen gevrijwaard, zegt de H. Hiëronymus; zij dringen door tot in de huizen, waar die walgelijke dieren meer last dan schade aanorengen.</note>.</verse>

<verse osisID="Joel.2.10"> Voor zijn aangezicht siddert de aarde, schudden de hemelen; de zon en de maan verduisteren, en de sterren trekken haren glans terug<note n="320">Voor het aangezicht van het talrijk en machtig volk (zie v. 2). Het godsgericht, dat die vijandelijke legers over het zondige Juda zullen voltrekken, is een voorspel van het laatste oordeel. Daarom eindigt de profeet zijne beschrijving, door de verschrikkingen dier vijandelijke legers te schilderen met kleuren, aan den laatsten oordeelsdag ontleend. Hetzelfde doet Isaias XIII 9, 10; XXIV 1 enz.</note>.</verse>

<verse osisID="Joel.2.11"> En de Heer laat zijne stem hooren aan de spits van zijn leger; want talrijk uitermate zijn zijne legerscharen, want sterk zijn zij en</verse> 
<verse osisID="Joel.2.1">gehoorzaam aan zijn woord<note n="321">God zelf is de wreker der zonden van zijn volk; die vijandelijke legers zijn de dienaren zijner wraak. Vgl. Sap. V 18, 21.</note>; groot toch is de dag des Heeren en schrikwekkend bovenmate; en wie zal hem verdragen<note n="322">Door deze vraag leidt de profeet de volgende vermaning in tot boetvaardigheid. Is de dag van de wraak des Heeren niet te verdragen, dan moeten zij dien door oprechte bekeering afwenden.</note>?</verse>

<verse osisID="Joel.2.12"> Nu dan<note n="323">Hebr.: ‘En ook nu’, d.i. nu gij de voorteekenen van dat wraakgericht reeds ondervonden hebt en de dag des Heeren nadert, bekeert u.</note>, zegt de Heer, bekeert u tot Mij met geheel uw hart, in vasten en in weenen en in weeklagen.</verse>

<verse osisID="Joel.2.13"> En verscheurt uwe harten en niet uwe kleederen, en bekeert u tot den Heer, uwen God<note n="324">Het verscheuren der kleederen was bij de Hebreërs reeds ten tijde der aartsvaders (Gen. XXXVII 30) een teeken van rouw. Het hart verscheuren beteekent innig leedwezen hebben over de zonden en zich afscheuren van alle gehechtheid aan het voorwerp der zonde.</note>! want goedertieren en barmhartig is Hij, lankmoedig en rijk aan ontferming, en verzoenlijk ten opzichte van het onheil<note n="325">Malitia is hier niet boosheid, zonde, maar (gelijk Matth. VI 34) een door God beschikt onheil. De zin is: God laat zich door berouw en gebed gaarne bewegen, om een voorspeld onheil af te wenden.</note>.</verse>

<verse osisID="Joel.2.14"> Wie weet, of Hij niet verandere, en vergeving schenke<note n="326">d.i. Van plan verandere en de bedreigde straf afwende. In dergelijke zegswijzen uit zich de ootmoedige hoop.</note>, en achter zich late eenen zegen, spijsen plengoffer voor den Heer, uwen God<note n="327">God, als 't ware neergedaald om hen te kastijden, zal, bij zijn terugkeer ten hemel, in plaats van straf, zegen achterlaten, en wel in een rijken oogst, zoodat het volk weder zijne offers zal kunnen opdragen.</note>?</verse>

<verse osisID="Joel.2.15"> Blaast de bazuin op Sion<note n="328">Blaast de bazuin, gij priesters, ten einde het volk bijeen te roepen tot een openbaren boetedag.</note>, heiligt een vasten<note n="329">Zie I noot 15.</note>, roept eene bijeenkomst op,</verse>

<verse osisID="Joel.2.16"> verzamelt het volk, heiligt de gemeente<note n="330">d.i. Reinigt alle wettelijke onreinen door de in de Wet voorgeschreven plechtigheden. Vgl. II Par. XXX 17.</note>, vergadert de grijsaards, verzamelt de kinderen en de zuigelingen<note n="331">Geen leeftijd of stand is van die boetepieging uitgezonderd. Zelfs zuigelingen moeten door hun geschrei Gods ontferming afsmeeken.</note>! De bruidegom trede uit zijn slaapvertrek en de bruid van hare sponde<note n="332">In den tijd van boetvaardigheid past zelfs geen huiselijke vreugde. De jonggehuwden waren in de Wet (Deut. XX 7 en XXIV 5) van sommige openbare diensten vrijgesteld.</note>!</verse> 


<verse osisID="Joel.2.17"> Tusschen het voorportaal en het altaar zullen de priesters weenen, de dienaren des Heeren<note n="333">De priesters, de middelaars tusschen God en het volk, hadden in den tempel tusschen het eigenlijke heiligdom en het voorhof des volks hunne plaats. Aldaar nu, tusschen het voorportaal, waarlangs men het Heilige binnenging, en het brandoffer-altaar, dat in het binnenvoorhof der priesters stond, moeten zij bidden met een rouwvol hart, het aangezicht gekeerd naar den troon van Jehova.</note>, en zij zullen zeggen: Spaar, o Heer! spaar uw volk, en lever uw erfdeel<note n="334">d.i. Uw volk, dat door uwe uitverkiezing en zijne toewijding als een erfdeel, als eene vaste en uitgelezen bezitting U toebehoort. De versmading, Israël aangedaan door de heidenen, viel in zekeren zin terug op Jehova, die hierom door de heidenen gelasterd werd, als ware Hij onmachtig om zijn volk te beschermen.</note> niet over ter versmading, zoodat de natiën hen beheerschen; waarom zegt men onder de volken: Waar is hun God?</verse>

<verse osisID="Joel.2.18"> Geijverd heeft de Heer voor zijn land, en gespaard heeft Hij zijn volk<note n="335">Overgang tot het tweede deel. Het volk deed boetvaardigheid. Daarom wilde God zich over zijn volk en zijn land ontfermen: de Heer heeft geijverd d.i. zijne ijverzuchtige liefde getoond; want, daar het zijn land en zijn volk gold, kon Hij niet dulden, dat de vijanden het smadelijk bejegenden.</note>.</verse>

<verse osisID="Joel.2.19"> En de Heer antwoordde en sprak tot zijn volk: Zie, Ik zal u zenden koren en wijn en olie, en gij zult u daaraan verzadigen<note n="336">De eerste belofte is, dat de schade, door de sprinkhanen aangericht, zal worden hersteld door een overvloedigen oogst. Zie I noot 9.</note>; en niet langer zal Ik u overleveren ter versmading onder de volken<note n="337">De volken in het rond waren getuigen geweest van de verwoesting der velden en hadden daarom Juda bespot en zijnen God gelasterd. Nu echter zullen zij om de welvaart het volk eeren, dat door zijn God zoo gezegend wordt. Deze en dergelijke beloften zijn afhankelijk van de voorwaarde: indien en in zooverre het volk aan God en zijne wet getrouw blijft. Want later leverde God Juda over aan de Assyriërs, de Chaldeërs enz., omdat het van Hem afvallig werd.</note>.</verse>

<verse osisID="Joel.2.20"> En hem, die uit het noorden is, zal Ik verwijderen van u, en Ik zal hem uitdrijven naar een ongebaand en woest land; zijne voorhoede naar de oostelijke zee, en zijne achterhoede naar de achterste zee<note n="338">De vijand, hier onmiddellijk bedoeld, zijn de zwermen van sprinkhanen, die gewoonlijk uit het zuiden, maar soms ook uit het noorden naar het zuiden komen. Hij heet: ‘de noordlander’ (Hebr.) omdat de profeet tevens het oog had op de Assyriërs en Chaldeërs, die later uit het noorden tegen Juda opkwamen; ook hen zal God verdelgen en zijn volk bevrijden, zoo het aan Hem getrouw blijft. God zal de sprinkhanen uitdrijven, opdat hun verpestend overschot geen oorzaak worde van verderf. De oostelijke is de Doode Zee, de achterste de Middellandsche Zee; want bij het bepalen der richting keerde men het gelaat naar het oosten.</note>; en opstijgen zal zijn stank, en opstijgen zijn rotlucht, omdat hij overmoedig gehandeld heeft<note n="339">Omdat die vijand het volk van Juda al te erg geteisterd heeft.</note>.</verse>

<verse osisID="Joel.2.21"> Vrees niet, o land, jubel en verheug u, want groote dingen doet de Heer<note n="340">Gelijk menschen, dieren en land door God gestraft waren (I 5, v.), zoo wekt Hij thans allen op tot vreugde (v. 21 v.). Want groote dingen doet de Heer staat in tegenstelling met de slotwoorden van v. 20. Het land, door de sprinkhanen verwoest (I 6, 10, 19), mag thans juichen om de daden van Gods goedheid.</note>.</verse>

<verse osisID="Joel.2.22"> Vreest niet, dieren des velds<note n="341">Ook de dieren, die van gebrek treurden (I 18-20), mogen thans deelen in de vreugde wegens den overvloed aan voedsel.</note>! want groen wordt het schoone der woestijn; want de boom draagt zijne vrucht, de vijgeboom en de wijnstok geven hunne kracht<note n="342">d.i. Zij geven alles wat zij kunnen geven.</note>.</verse>

<verse osisID="Joel.2.23"> En gij, kinderen van Sion, jubelt en verheugt u in den Heer, uwen God. Want gegeven heeft Hij u den leeraar der gerechtigheid<note n="343">Vooral de kinderen, d.i. de inwoners, van Sion mogen zich verheugen, want zij zullen tot een heilig leven worden opgewekt door den leeraar dien God hun gegeven heeft, de profeten namelijk, de priesters en vrome koningen, die tot gerechtigheid, tot de kennis en de naleving van Gods wet aanspoorden. Volgens niet weinigen wordt hier de Messias bedoeld, hoewel volgens anderen in v. 28 zijn tijdperk (‘het zal zijn daarna’) van het vorige duidelijk wordt onderscheiden. Sommigen vertalen het Hebr.: ‘want Hij geeft u den vroegen regen naar rechte mate’.</note>, en Hij zal op u doen afdalen den vroegen en den laten regen, als in den beginne<note n="344">Aan de onderhouding van Gods wet beantwoorden de aardsche zegeningen volgens den aard van het Oude Verbond. De vroege regen valt van October tot November en is voor het zaaien noodig. Hebr.: ‘de late regen in de eerste’ maand Nisan (van Maart tot April). Zie Osee VI noot 5.</note>.</verse>

<verse osisID="Joel.2.24"> En vol zullen worden de dorschvloeren van koren, en overloopen de perskuipen van wijn en olie.</verse>

<verse osisID="Joel.2.25"> En vergoeden zal Ik u de jaren, die de sprinkhaan verslonden heeft, de kever en de brand en de rups: mijn groote legermacht, die Ik tegen u heb afgezonden.</verse>

<verse osisID="Joel.2.26"> En gij zult eten volop, en gij zult verzadigd worden; en prijzen zult gij den naam van den Heer, uwen God, die wonderen aan u gedaan heeft; en te schande zal mijn volk niet worden in eeuwigheid.</verse> 


<verse osisID="Joel.2.27"> En gij zult weten, dat Ik ben in het midden van Israël<note n="345">d.i. Door die weldaden ondervinden en erkennen, dat Ik met mijne genadige tegenwoordigheid te midden van mijn volk woon in den tempel op Sion. Deze woorden vormen den geleidelijken overgang tot de geestelijke goederen van v. 28, v.</note>, en dat Ik ben de Heer, uw God, en niemand naast Mij; en te schande zal mijn volk niet worden in eeuwigheid.</verse>

<verse osisID="Joel.2.28"> En het zal zijn daarna<note n="346">De vijf volgende verzen zijn in den Hebreeuwschen Bijbel het 3e hoofdstuk. - Daarna, na dat tijdperk van voorbereiding, zal een nieuw tijdperk aanbreken, dat zich zal kenmerken door eene overvloedige en algemeene uitstorting der gaven van den H. Geest. De vervulling dezer profetie nam een aanvang op het eerste Pinksterfeest na Jesus' hemelvaart; zoo verklaarde op plechtige wijze de H. Petrus (Act. II 16, v.v.).</note>: uitstorten zal Ik mijnen geest over alle vleesch<note n="347">De H. Geest, die ook aan de dienaren Gods onder het Oude Verbond zijne gaven mededeelde, zal in het Nieuwe Verbond zijne genade op overvloediger wijze als water uitstorten over alle vleesch d.i. over alle menschen zonder onderscheid van geslacht, ouderdom of staat, over allen, die bereid zijn tot het ontvangen dier gaven.</note>; en profeteeren zullen uwe zonen en uwe dochteren; uwe grijsaards zullen droomen droomen, en uwe jongelingen gezichten zien<note n="348">De uitstorting der inwendige gaven zal zich openbaren door buitengewone uitwendige gaven, welke elders charismen heeten. Onder deze wordt hier genoemd het profeteeren, d.i. door de ingeving van den H. Geest spreken en in het bijzonder iets dat verborgen is openbaren, hetzij dit verleden, tegenwoordig of toekomend is; deze bovennatuurlijke kennis wordt ook gegeven door middel van gezichten en droomen. Wat hier aan zonen en dochters wordt toegeschreven, geldt eveneens van grijsaards en jongelingen, en omgekeerd. Vooral in de eerste eeuwen der Kerk waren deze buitengewone uitwendige gaven het niet zeldzame zegelmerk der apostolische prediking en der inwendige rechtvaardigmaking.</note>.</verse>

<verse osisID="Joel.2.29"> En zelfs over mijne knechten en maagden zal Ik in die dagen mijnen geest uitstorten.</verse>

<verse osisID="Joel.2.30"> En Ik zal wonderteekenen geven aan den hemel en op de aarde: bloed en vuur en damp van rook.</verse>

<verse osisID="Joel.2.31"> De zon zal veranderen in duisternis, en de maan in bloed, voordat kome de dag des Heeren, de groote en verschrikkelijke<note n="349">Na aan het tijdvak van den Messias, het laatste dezer wereld, herinnerd te hebben, spreekt de profeet van het laatste oordeel, waarin God rekenschap zal vragen van het gebruik zijner gaven. Het zal worden aangekondigd door schrikwekkende teekenen aan den hemel en op de aarde, zooals ook de Zaligmaker later uitdrukkelijk zou verklaren Matth. XXIV 29. Bloed en vuur enz. zijn de gevolgen der oorlogen Matth. XXIV 7.</note>.</verse>

<verse osisID="Joel.2.32"> En het zal zijn: al wie den naam des Heeren zal hebben aangeroepen, zal behouden zijn. Want op den berg Sion en in Jerusalem zal redding zijn, zooals de Heer gezegd heeft, en onder de overgeblevenen, die de Heer zal geroepen hebben<note n="350">Op den laatsten dag zal tot het getal der zaligen behooren al wie den naam des Heeren zal hebben aangeroepen, d.i. door geloof en liefde God gediend heeft op den berg Sion en in Jerusalem, d.i. in de Kerk Gods, waarvan Sion en Jerusalem, als middelpunt van het vroegere rijk Gods, de afbeelding waren. Zij zullen onder de overgeblevenen het klein getal uitverkorenen zijn, die de Heer geroepen heeft, want hunne redding hangt af van de roeping des Heeren, m.a.w. zij is eene onverdiende genade, geheel en al afhankelijk van Gods genadige uitverkiezing. Vgl. Abdias v. 17, aan wien Joël deze woorden ontleend heeft.</note>.</verse>

</chapter>

      
<chapter osisID="Joel.3">
 

<title>Hoofdstuk III.</title><p>Het godsgericht over de vijanden van Juda (v. 1-8) en over al de vijanden van God (v. 9-16). Sion door God beschermd (v. 17-21).</p>


<verse osisID="Joel.3.1"> Want zie, in die dagen en in dien tijd, wanneer Ik de gevangenschap van Juda en Jerusalem zal terugvoeren,</verse>

<verse osisID="Joel.3.2"> zal Ik alle volken verzamelen<note n="351">God zal het ontrouwe Juda en Jerusalem, aan gevangenschap d.i. aan ballingschap en andere rampen prijs geven. Maar zoodra het tot inkeer komt, zal Hij, zijn verbond indachtig, de ballingen terugvoeren en in hun land herstellen. Dan zal Hij de vijanden straffen voor de mishandelingen zijn volk aangedaan. Deze verschillende strafgerichten tegen de heidensche volken worden hier samengevat in ééne handeling.</note> en hen heenleiden naar het dal Josaphat; en daar zal Ik met hen gericht houden wegens mijn volk en mijn erfdeel Israël<note n="352">Er is hier duidelijk sprake van al die volken, welke het uitverkoren volk (het erfdeel Gods; zie II noot 26) van het Oude Verbond hebben mishandeld; want die mishandelingen worden in de volgende woorden nog in bijzonderheden opgesomd. God zal al die volken, elk op zijne beurt, straffen. Dit wordt uitgedrukt door de woorden: Ik zal hen heenleiden naar het dal Josaphat. De profeet bedoelt waarschijnlijk niet een bepaald dal van dien naam. Want het is vooreerst onzeker of destijds een dal dien naam droeg; buiten v. 2 en v. 12 komt het nergens voor, en in v. 14 wordt het met een anderen zinnebeeldigen naam genoemd. Dat ook hier die naam zinnebeeldig is, blijkt nog hieruit, dat nimmer al die vijanden, welke Juda hebben mishandeld, op ééne plaats zijn verzameld en gestraft. Josaphat beteekent: de Heer is rechter. De zin is dus: Ik zal al die volken, elk op zijne beurt, straffen en hun rechter en wreker zijn. Zie verder noot 16.</note>, dat zij verstrooid hebben onder de natiën; en mijn land hebben zij verdeeld,</verse> 


<verse osisID="Joel.3.3"> en over mijn volk hebben zij het lot geworpen<note n="353">De profeet toont met voorbeelden, welke lage mishandelingen Gods volk van zijne vijanden had te verduren. Over zijne krijgsgevangenen hebben zij het lot geworpen om hen als slaven onder elkander te verdeelen. Vgl. Nah. III 10; Abd. 11.</note>; en zij stelden den knaap in het schandhuis<note n="354">Hebr. ‘zij gaven’ of ruilden ‘den knaap voor eene hoer’. Met zulk eene minachting behandelden zij de krijgsgevangene Israëlieten.</note>, en zij verkochten de jonge maagd voor wijn, opdat zij zouden drinken.</verse>

<verse osisID="Joel.3.4"> Maar wat is er tusschen Mij en u<note n="355">Hebr.: ‘En ook wat wilt gij tegen Mij’, d.i. wat vergrijpt gij u aan Mij, door mijn volk te mishandelen?</note>, Tyrus en Sidon<note n="356">Tyrus en Sidon, groote handelssteden van Phenicië, hadden de krijgsgevangene Joden als slaven verkocht.</note>, en al het grensgebied der Philistijnen<note n="357">De vijf vorstendommen der Philistijnen grensden aan Juda en Israël en waren met dezen dikwijls in oorlog.</note>? Wilt gij Mij wraak vergelden? En zoo gij u op Mij wreekt, terstond plotselijk zal Ik de vergelding u doen neerkomen op uw hoofd<note n="358">De zin is: Heb Ik u iets misdaan, omdat gij mijn volk mishandelt? Voorzeker, neen! En toch gaat gij voort met Israël te verdrukken. Daarom zal Ik u weldra dezelfde mishandeling doen ondervinden.</note>.</verse>

<verse osisID="Joel.3.5"> Want mijn zilver en goud hebt gij weggenomen, en wat Mij kostelijk en allerschoonst was, hebt gij gebracht naar uwe tempels<note n="359">Nog een bewijs van den moedwil dier vijanden. Ten tijde van Joram hadden de Philistijnen en Arabieren gezamenlijk Juda geplunderd en het paleis van Juda's koning leeggeroofd om de tempels hunner afgoden te verrijken. Zie II Par. XXI 17. Wellicht bij die gelegenheid pleegden zij nog het volgende onrecht.</note>.</verse>

<verse osisID="Joel.3.6"> En de zonen van Juda en de zonen van Jerusalem hebt gij verkocht aan de zonen der Grieken, om hen verre te verwijderen van hunne landpalen<note n="360">Hetzelfde verwijt doet Amos (I 6, 9) aan de Philistijnen en de Tyriërs. De zonen der Grieken heeten in het Hebr. ‘zonen van Javan’. Hiermede is de Jonische kust van Klein-Azië en in het algemeen het land van Jonië of Griekenland aangeduid, voor zooverre dit aan de Hebreërs door middel der Pheniciërs bekend was.</note>.</verse>

<verse osisID="Joel.3.7"> Zie, Ik zal hen<note n="361">Die ver verstrooide ballingen van Juda.</note> doen opstaan uit de plaats, werwaarts gij hen verkocht hebt; en Ik zal uwe vergelding doen terugkeeren op uw hoofd.</verse>

<verse osisID="Joel.3.8"> En verkoopen zal Ik uwe zonen en uwe dochteren in de handen der zonen van Juda, en zij zullen hen verkoopen aan de Sabeërs, een verafgelegen volk<note n="362">Een volksstam van Gelukkig Arabië, in het noorden van het tegenwoordige Jemen aan de Roode Zee. Waarschijnlijk werd die voorzegging vervuld, toen Ozias (II Par. XXVI 6, 7) en Ezechias (IV Reg. XVIII 8) de Philistijnen overwonnen en, volgens de zeden dier tijden, hunne krijgsgevangenen als slaven verkochten.</note>; want de Heer heeft het gesproken.</verse>

<verse osisID="Joel.3.9"> Roept dit uit onder de volken: Heiligt eenen krijg! wekt de dapperen op! Laat toetreden, laat optrekken al de krijgslieden<note n="363">Uit het voorgaande, bijzonder gericht tegen de omwonende vijanden, neemt de profeet aanleiding om in het algemeen den heiligen krijg te schilderen, dien het Rijk Gods zal te strijden hebben. Uit het vervolg blijkt, dat de profeet vooral het Rijk van den Messias op het oog heeft. God wekt zijne gezanten op om wijd en zijd onder de volken zijne krijgslieden samen te roepen, opdat zij zich uitrusten tot den heiligen krijg voor de zaak van God.</note>!</verse>

<verse osisID="Joel.3.10"> Smeedt uwe ploegkouters tot zwaarden en uwe houweelen tot lansen! De zwakke zegge: Een held ben ik<note n="364">De zin is: een ieder, ook de rustige landman, voorzie zich op alle wijzen van wapenen en spanne al zijne krachten in, want het is een geweldige krijg. God zal u met zijne alvermogende hulp bijstaan en geven, dat de van natuur zwakke een held worde door de genade. Joël gebiedt het tegenovergestelde van Is. II 4 en Mich. IV 3, want de vrede van het Messiasrijk is de prijs van een aanhoudenden strijd tegen in- en uitwendige vijanden.</note>!</verse>

<verse osisID="Joel.3.11"> Breekt uit en komt, alle gij volken in het rond, en verzamelt u: daar zal de Heer uwe dapperen doen vallen<note n="365">Het woord is gericht tot de vijanden, die spottend tot den strijd worden uitgedaagd, want hun ondergang is gewis. Vgl. Is. VIII 9, 10. In de Vulgaat wordt de nederlaag der vijanden onmiddellijk voorspeld, maar in den grondtekst richt de profeet een gebed tot God, om zijne engelen te zenden als helpers in den strijd: ‘o Heer! doe aldaar uwe dapperen nederdalen’.</note>!</verse>

<verse osisID="Joel.3.12"> Zich opmaken en heentrekken zullen alle volken naar het dal Josaphat; want daar zal Ik tronen om te richten alle volken in het rond<note n="366">Tot troost en opwekking zijner dienaren zegt God, hoedanig ten slotte de uitkomst van dien strijd zijn zal. Door verschillende wraakgerichten in den loop der eeuwen, maar vooral in het laatste oordeel zal God die vijanden van zijn Rijk straffen; zij allen worden opgeroepen naar het dal Josaphat, d.i. naar de plaats waar de Heer hun rechter en wreker zal zijn. Volgens eene door vele godgeleerden (b.v. Suarez) voor waarschijnlijk gehouden meening, die echter door den H. Cyrillus van Alexandrië en anderen wordt bestreden, zal het laatste oordeel, waarvan de profeet hier spreekt, in het thans zoo genoemde dal Josaphat nabij Jerusalem plaats hebben. Zie noot 2.</note>.</verse>

<verse osisID="Joel.3.13"> Slaat de sikkels, want rijp is de oogst! Komt en daalt neder, want vol is de perskuip, de kuipen loopen over; want overgroot is hunne boosheid<note n="367">Dat gericht over Gods vijanden zal geschieden, als hunne boosheid haar toppunt bereikt heeft, als zij rijp zijn voor den oogst van Gods toorn. Dan zendt God (gelijk Matth. XIII 29, v., 40, v.v.) zijne engelen om den oogst te verzamelen. Hebr.: ‘komt en treedt’ de druiven. Het gericht wordt eerst onder het beeld van een graanoogst (slaat de sikkels vgl. Is. XVII 5; Osee VI 11), en dan van een wijnoogst (vgl. Is. LXIII 1) voorgesteld.</note>.</verse>

<verse osisID="Joel.3.14"> Volken bij volken in het dal der slachting, want nabij is de dag des Heeren in het dal der slachting<note n="368">d.i. Vele en talrijke volken worden door de engelen samengebracht in het dal Josaphat (zie noot 2 en 17), dat hier, om het vonnis der veroordeeling, het dal der slachting genoemd wordt. Hebr.: ‘Hoopen op hoopen’ (d.i. eene onafzienbare woelende menigte) ‘in het dorschwagen-dal’, waar Gods vijanden als onder den dorschwagen van Gods toorn worden verpletterd. De dag van Gods wraak is nabij, omdat de voorafgaande wraakgerichten, welke de zondaars in den loop der eeuwen treffen, ten slotte met het laatste oordeel een en hetzelfde godsgericht zijn, en omdat voor iederen zondaar het bijzonder oordeel aanstaande is.</note>!</verse>

<verse osisID="Joel.3.15"> De zon en de maan worden verduisterd, en de sterren trekken haren glans terug<note n="369">Het laatste oordeel wordt voorafgegaan door schrikwekkende teekenen. Vgl. II noot 12 en 41).</note>.</verse>

<verse osisID="Joel.3.16"> En de Heer zal uit Sion brullen, en uit Jerusalem zal Hij zijne stem doen hooren<note n="370">Uit Sion en Jerusalem, d.i. uit het middelpunt van het Rijk Gods (zie noot 22), laat de Heer zijne stem hooren, waarmede Hij allen oproept ten gerichte (vgl. Joan. V 28). Vreeselijk zal voor de zondaren de verschijning zijn van den rechter, gelijk het gebrul van den leeuw voor de dieren des wouds.</note>; en schudden zullen de hemelen en de aarde! En de Heer zal de hoop van zijn volk zijn en de sterkte der kinderen van Israël<note n="371">Wanneer de geheele schepping, de hemelen en de aarde zullen beven vol ontzag voor de majesteit van den Rechter, zullen de ware kinderen van Israël, de uitverkorenen, vol blijde verwachting zijn, omdat hunne verlossing nabij is. Vgl. Luc. XXI 28.</note>.</verse>

<verse osisID="Joel.3.17"> En gij zult weten, dat Ik, de Heer, uw God ben, die woon op Sion, mijn heiligen berg; en Jerusalem zal heilig zijn, en vreemden zullen daar niet langer doortrekken<note n="372">Uit de nederlaag zijner vijanden zal het volk Gods door ondervinding leeren, dat God zijn beschermer is. Sion, de tempelberg, de zetel van Jehova onder het Oude Verbond, beteekent hier overdrachtelijk het Rijk Gods van het Nieuwe Verbond. Gelijk de Heer uit zijne woonplaats op Sion Israël beschermde en bestuurde, zoo is Hij in en met zijne H. Kerk om hare vijanden af te weren en te straffen, om zijne getrouwen te beschermen. Daarom zal dit hemelsch Jerusalem ‘heiligdom’ (Hebr.) zijn en niet, gelijk het Jerusalem van weleer, door vreemden d.i. vijanden en onheiligen worden onteerd.</note>.</verse>

<verse osisID="Joel.3.18"> En het zal zijn te dien dage: druipen zullen de bergen van zoe- tigheid<note n="373">Hebr.: ‘van most’. De wijnstokken, op de helling der bergen geplant, zullen overvloedig druiven geven.</note>, en de heuvelen zullen vloeien van melk<note n="374">De kudden, die op de heuvelen grazen, vinden daar welig voedsel en geven alzoo overvloedig melk.</note>; en door alle beken van Juda zal water stroomen<note n="375">Om de landerijen aan hare oevers te besproeien en vruchtbaar te maken.</note>; en eene bron zal van het huis des Heeren uitgaan en de beek der doornen drenken<note n="376">Door die wateren wordt het onvruchtbare ‘dal van acacia's’ (Hebr.) in vruchtbaar land herschapen. De met dichterlijke overdrijving geschilderde aardsche zegeningen zijn een zinnebeeld der geestelijke gaven en van de rijke vruchten van heiligheid in het Rijk Gods van het Nieuwe Verbond. Dit blijkt duidelijk uit de bron, die van het huis des Heeren zal uitgaan: in eigenlijken zin bestond deze niet, maar in geestelijken zin gaat zij uit van de Kerk Gods. Vgl. Ezech. XLVII; Apoc. XXII 1.</note>.</verse>

<verse osisID="Joel.3.19"> Egypte zal tot eene verwoesting zijn, en Idumea tot eene woestenij des verderfs: om reden dat zij onrecht hebben gepleegd aan de zonen van Juda, en onschuldig bloed vergoten in hun land<note n="377">De Heer zal zijn volk beschermen en zijne vijanden straffen. Dit bewijst de profeet uit hetgeen geschieden zal met de vijanden van het Rijk Gods onder het Oude Verbond, met de Egyptenaren die reeds onder Roboam tempel en paleis te Jerusalem hadden geplunderd (III Reg. XIV 25), en met de Edomieten, die nog onlangs zich tegen Juda vijandig getoond hadden, toen zij de Joodsche vluchtelingen in hun eigen land verraderlijk hadden gedood (zie Inleiding).</note>.</verse>

<verse osisID="Joel.3.20"> En Juda zal in eeuwigheid bewoond blijven, en Jerusalem van geslacht op geslacht<note n="378">Juda en Jerusalem beteekenen hier weder overdrachtelijk het Rijk Gods van het Nieuwe Verbond; dit Rijk zal blijven in eeuwigheid en de poorten der hel zullen het niet overweldigen.</note>.</verse>

<verse osisID="Joel.3.21"> En Ik zal hun bloedschuld reinigen, die Ik niet gereinigd had<note n="379">Deze reiniging der bloedschuld, of in het algemeen der zondenschuld van Gods volk geschiedt door het Kruisoffer van den Messias.</note>. En de Heer zal wonen op Sion<note n="380">Hetzelfde beloofde Christus in deze woorden: ‘Ik ben met u al de dagen, tot aan de voleinding der eeuwen’. Matth. XXVIII 20.</note>.</verse>


</chapter>
</div>
<div canonical="true" osisID="Amos" type="book">
		<title short="Amos" type="main">De Profetie van Amos</title>
		<title>Inleiding</title>
<p><hi type="bold">Amos</hi> was schaapherder te Thecuë, een stadje ten zuiden van Bethlehem in de woestijn van Juda, toen de Heer hem riep om als profeet op te treden in het noordelijk rijk van Israël. Te Bethel, waar Jeroboam zijn afgodisch heiligdom had opgericht, vervulde hij zijne bediening en verkondigde de komende strafgerichten aan Israël's koning en volk. Uit de profetie blijkt, dat de arme herder rijk was aan echte welsprekendheid en aan grondige kennis van den Pentateuch. Hij leefde omstreeks het midden der achtste eeuw, in het tijdvak, toen Ozias over Juda, en Jeroboam II over Israël regeerde. Dit laatste rijk had te dien tijde het toppunt van bloei bereikt. Maar die welvaart was oorzaak, dat de bewoners, vooral de hoogere standen, God en zijne wet vergaten. Te Bethel en Dan vereerden zij nog altijd het gouden kalf; ook elders hadden zij afgodische heiligdommen. Hoogmoed, verdrukking der armen, zingenot waren de zonden der voornamere standen, tegen welke de onverschrokken godsgezant vermanend en bedreigend optrad.</p>

<p><hi type="italic">Inhoud en verdeeling.</hi> De profetie van Amos bevat den korten inhoud zijner prediking. Drie deelen zijn duidelijk onderscheiden. Eerst (I-II) de aankondiging van het wraakgericht aan zes naburige volken, aan  Juda en uitvoeriger aan Israël. Vervolgens (II-IV) een kort overzicht zijner prediking te Bethel, waar hij Israël's zonden bestraft en het naderend gericht voorspelt. Ten derde (VII-IX 10) vijf profetische gezichten, waarin Israël's zonde en ondergang den profeet geopenbaard worden. De belofte der herstelling van David's troon en rijk besluit het boek (IX 11, v.).</p>
<p>De stijl van Amos munt uit door duidelijkheid, levendigheid en kracht. Hoewel minder verheven dan Joël, overtreft hij hem door de bevalligheid zijner beelden, die meestal aan de natuur, vooral aan het herdersleven ontleend zijn. Reeds deze laatste omstandigheid duidt aan, dat Amos zelf, waarschijnlijk nadat hij zijne zending te Bethel had volbracht, zijne prediking in dit geschrift heeft samengevat. Dit wordt bovendien uitdrukkelijk gezegd in hot opschrift (I 1) en gestaafd door de voortdurende overlevering.</p>
<p>Als canoniek en goddelijk boek werd het door de Synagoog aan de H. Kerk overgeleverd. Daarom kon de H. Stephanus zich, zonder vrees voor tegenspraak van den kant der ongeloovige Joden, beroepen op dit deel van het ‘boek der profeten’ (Act. VII 42, v.); ook de H. Jacobus steunde op de goddelijke ingeving dezer profetie, toen hij (Act. XV 15, v.) aantoonde, dat ook de heidenen tot Christus' Kerk zijn geroepen.</p>      
<chapter osisID="Amos.1"> 
 

<title>Hoofdstuk I.</title><p>Opschrift (v. .1 Gods straffende gerechtigheid (v. .2 Zijne wraakgerichten over de heidensche volken rondom Israël (v. 3-15).</p>
<verse osisID="Amos.1.1"><hi type="bold">WOORDEN</hi> van Amos, die tot de herders uit Thecuë behoorde, welke hij gezien heeft aangaande Israël<note n="381">d.i. Godspraken aan Amos, den schaapherder (vgl. VII 15), geopenbaard aangaande Israël, het rijk der tien stammen.</note> in de dagen van Ozias, koning van Juda, en in de dagen van Jeroboam, den zoon van Joas, koning van Israël, twee jaren vóór de aardbeving<note n="382">Het jaar van deze aardbeving, waarvan ook Zacharias (XIV 5) spreekt, is niet meer bekend.</note>.</verse>

<verse osisID="Amos.1.2"> En hij sprak: De Heer zal uit Sion brullen, en uit Jerusalem zal Hij zijne stem doen hooren<note n="383">Amos ontleent zijnen aanhef aan Joël III 16. Hij geeft hiermede te kennen, dat het door Joël verkondigde godsgericht al de zondaren voortdurend bedreigt, niet slechts de heidenen, maar ook Israël en Juda. Zie Joël III noot 20 en 22.</note>; en de schoone (weiden) der herders treuren, en de kruin van den Karmel verdort<note n="384">De uitwerkselen van 's Heeren toorn zijn reeds zichtbaar door geheel Israël, op de welige vlakten (Hebr.: ‘de weilanden’) en over de vruchtbare bergketen, die Israël doorsnijdt. De kruin van den Karmel, een berg aan de Middellandsche Zee, ten westen van Nazareth gelegen en beroemd om zijne heerlijke ligging en om zijne vruchtbaarheid. Vgl. Is. XXXV 2; Jer. L 19.</note>.</verse>

<verse osisID="Amos.1.3"> Dit zegt de Heer<note n="385">Eerst voorzegt de profeet aan de volken rondom Palestina het goddelijk wraakgericht, dat hen treffen zal om de mishandelingen, welke zij Israël aandeden. Hierdoor toonde God zijne vaderlijke liefde voor zijn uitverkoren volk, maar ook de gestrengheid zijner gerechtigheid.</note>: Wegens drie misdaden van Damascus, ja wegens vier zal Ik het niet afwen- den<note n="386">De eerste bedreiging is gericht tegen de Syriërs, die onder Hazaël Israël verdrukt en het land ten oosten van den Jordaan veroverd hadden. De zin is: Om de vele zonden van Damascus (dat als hoofdstad geheel Syrië vertegenwoordigt) zal Ik den ondergang, welke de Syriërs en hun land bedreigt, niet afwenden. De uitdrukking drie en vier, welke hier gedurig terugkeert (zie v. 6, 9, 11 enz.), beteekent, gelijk andere dergelijke zegswijzen (‘drie en vier’ Prov. XXX 15, 18, 21; ‘zes en zeven’ Prov. VI 16 enz.), een onbepaald groot getal. Een der grootste misdaden wordt vervolgens genoemd.</note>: omdat zij Galaäd met ijzeren dorschwagens gedorscht hebben<note n="387">Omdat de Syriërs Galaäd in het Over-Jordaansche hebben behandeld, gelijk de landman zijn graan. De dorschwagen, die nog heden in het oosten gebruikt wordt, is een rolblok met ijzeren punten, dat over het graan wordt gesleept. Vgl. Is. XXVIII 27. Het werd soms ook gebruikt als foltertuig. Vgl. Jud. VIII 7, 16; II Reg. XII 31. De profeet heeft de mishandelingen op het oog, welke Hazaël, de koning van Syrië, onder de regeering van Jehu de inwoners van het Over-Jordaansche gebied deed ondergaan. Vgl. IV Reg. VII 12; X 32, v.; XIII 17.</note>.</verse>

<verse osisID="Amos.1.4"> En Ik zal vuur afzenden over het huis van Hazaël, en verteren zal het de huizen van Benadad<note n="388">Het vuur, door vijandelijke legers ontstoken, zal de paleizen verteren der Syrische koningen Hazaël en Benadad III.</note>.</verse>

<verse osisID="Amos.1.5"> En Ik zal den grendel van Damascus breken<note n="389">De sterke vesting Damascus aan den vijand overleveren.</note>; en uitroeien zal Ik den bewoner uit het afgodsveld<note n="390">Hebr. ‘uit Bikath-Aven’, waarschijnlijk het dal tusschen den Libanon en den Antilibanon, Coelesyrië genaamd, bij de Arabieren thans nog Bekaä geheeten.</note> en den stafvoerder<note n="391">De overheidspersonen, te weten koning en vorsten.</note> uit het huis van geneugte<note n="392">Hebr. ‘uit Beth-Eden’, eigennaam van eene plaats in Syrië, waar wellicht buitenplaatsen en lusttuinen waren.</note>; en het volk van Syrië zal weggevoerd worden naar Cyrene<note n="393">Hebr.: ‘naar Kir’, volgens sommigen eene landstreek in Kurgistan of Georgië; het land, van waar, volgens IX 7, de Syriërs gekomen zijn, zal het land hunner ballingschap worden. De voorzegging werd vervuld, toen Teglathphalasar ten tijde van Achaz het rijk van Syrië vernietigde. Vgl. IV Reg. XVI 9.</note>, zegt de Heer.</verse>

<verse osisID="Amos.1.6"> Dit zegt de Heer: Wegens drie misdaden van Gaza<note n="394">Een der voornaamste steden van Philistea's vorstendommen; met de overige in v. 8 genoemde steden beteekent het gansch Philistea.</note>, ja wegens vier zal Ik het niet afwenden: omdat zij volledige gevangenschap hebben weggevoerd<note n="395">d.i. de geheele bevolking eener landstreek in gevangenschap hebben weggevoerd, zonder geslacht of leeftijd te sparen.</note> om haar op te sluiten in Idumea<note n="396">Hebr.: ‘om ze uit te leveren aan Edom’. De Philistijnen hadden de krijgsgevangen Israëlieten als slaven verkocht aan de bewoners van Idumea, hunne bitterste vijanden, en dus dubbele wreedheid bedreven.</note>.</verse>

<verse osisID="Amos.1.7"> En Ik zal vuur afzenden over den ringmuur van Gaza, en verteren zal het zijne paleizen<note n="397">Dit geschiedde, toen Teglatphalasar Gaza veroverde (in 734), en later de pharao Necho geheel de stad aan de vlammen prijsgaf. Vgl. Jer. XLVII 1.</note>.</verse>

<verse osisID="Amos.1.8"> En uitroeien zal Ik de inwoners uit Azot en den stafvoerder uit Ascalon; en Ik zal mijne hand keeren tegen Accaron, en vergaan zal het overschot der Philistijnen<note n="398">Die bij den ondergang dier steden gespaard bleven. Van de vijf Philistijnsche steden wordt alleen het reeds door Hazaël geteisterde Geth niet genoemd. Vgl. IV Reg. XII 17.</note>, zegt de Heere God.</verse>

<verse osisID="Amos.1.9"> Dit zegt de Heer: Wegens drie misdaden van Tyrus<note n="399">De hoofdstad van Phenicië. De Tyriërs dreven een uitgebreiden handel, ook in slaven.</note>, ja wegens vier zal Ik het niet afwenden: omdat zij volledige gevangenschap hebben opgesloten in Idumea, en niet gedachtig geweest zijn aan het verbond der broederen<note n="400">Het verbond door Hiram van Tyrus reeds onder David met Juda gesloten en onder Salomon vernieuwd. Zie II Reg. V 11; III Reg. V 12.</note>.</verse>

<verse osisID="Amos.1.10"> En Ik zal vuur afzenden over den ringmuur van Tyrus, en verteren zal het zijne paleizen<note n="401">Tyrus werd door Teglathphalasar (omstreeks 730) en later nog meermalen door andere koningen ingenomen.</note>.</verse>

<verse osisID="Amos.1.11"> Dit zegt de Heer: Wegens drie misdaden van Edom, ja wegens vier zal ik het niet afwenden: omdat hij met het zwaard zijnen broeder<note n="402">Esau, de stamvader der Edomieten, was de broeder van Jacob of Israël, den stamvader der Israëlieten.</note> achtervolgd, en het medelijden jegens hem geschonden<note n="403">Hebr.: ‘zijn medelijden gesmoord heeft’. De Edomieten achtervolgden de Israëlietische vluchtelingen met het zwaard, zoodat zij het natuurlijk gevoel van mededoogen jegens den ongelukkigen broeder met geweld onderdrukten. Vgl. Joël III 19; Abd. 14.</note>, en aan zijnen toorn geen grens gesteld, en zijne grimmigheid bewaard heeft tot aan het einde<note n="404">De haat van Esau tegen Jacob was erfelijk gebleven in zijn nageslacht; want gedurende al de eeuwen van Israël's volksbestaan waren de Edomieten vijanden der Israëlieten. Vgl. Num. XX 14, v.; 1 Reg. XIV 47; III Reg. XI 14, v.; IV Reg. VIII 20.</note>.</verse>

<verse osisID="Amos.1.12"> Ik zal vuur afzenden over Theman<note n="405">Het zuidelijk gedeelte van Idumea.</note>, en verteren zal het de paleizen van Bosra<note n="406">De hoofdstad van Idumea, ten zuiden der Doode Zee. Vgl. Jer. XLIX 13.</note>.</verse>

<verse osisID="Amos.1.13"> Dit zegt de Heer: Wegens drie misdaden der zonen van Ammon<note n="407">Afstammelingen van Loth en dus aan de Israëlieten verwant.</note>, ja wegens vier zal Ik het niet afwenden: omdat hij de zwangeren van Galaäd heeft opengesneden, ten einde zijn gebied uit te breiden<note n="408">Van dit feit vinden wij in de gewijde geschiedenis verder geene melding gemaakt. Wellicht hadden de Ammonieten, toen de Syriërs Galaäd veroverden, hen geholpen, ten einde de grenzen van hun gebied uit te breiden. Iets dergelijks deden zij later bij de wegvoering der Israëlieten onder Teglathphalasar. Vgl. Jer. XLIX, 1, v.</note>.</verse>

<verse osisID="Amos.1.14"> En Ik zal een vuur ontsteken binnen den ringmuur van Rabba<note n="409">De hoofdstad der Ammonieten.</note>, en verteren zal het zijne paleizen bij krijgsgetier ten dage des strijds en in verwarring ten dage der beroering.</verse>

<verse osisID="Amos.1.15"> En Melchom zal in gevangenschap gaan, hij en zijne vorsten te gader, zegt de Heer<note n="410">Melchom, ook Milcom en Malcom geheeten, is de voornaamste afgod der Ammonieten. Na de verwoesting der stad zullen de afgod en zijne vorsten, die in naam van den beschermgod het gemeenebest bestuurden, in gevangenschap weggevoerd worden. Volgens de opvatting dier tijden werd met het volk tegelijk zijn afgod overwonnen en door de overwinnaars in zegepraal medegevoerd naar de tempels hunner afgoden, die in die overwinning hunne overmacht getoond hadden. Minder juist vertalen sommigen den Hebr. eigennaam Milcom, ‘hun koning.’</note>.</verse>

</chapter>

      
<chapter osisID="Amos.2">
 

<title>Hoofdstuk II.</title><p>Het wraakgericht over Moab (v. 1-3), over Juda (v. 4-5), meer nadrukkelijk over Israël, dat met verdrukking der armen, met ontucht en afgoderij (v. 6-8) Gods weldaden beantwoordde (v. 9-12). Het zal zijne straf niet ontkomen (v. 13-16).</p>


<verse osisID="Amos.2.1"> Dit zegt de Heer: Wegens drie misdaden van Moab<note n="411">De drie eerste verzen behooren nog tot de strafgerichten over de heidensche naburen. Moab was met Ammon de nakomeling van Lot. Zie Gen. XIX 37, v.</note>, ja wegens vier zal Ik het niet afwenden: omdat hij de beenderen van den koning van Idumea tot asch<note n="412">Hebr.: ‘tot kalk’. Bedoeld wordt waarschijnlijk eene ons van elders niet bekende schennis, gepleegd aan het graf van den koning Idumea. Men gist, dat de Moabieten zich op die wijze gewroken hebben op den koning van Edom, die met Joram van Israël en Josaphat van Juda tegen hen gestreden had. Zie IV Reg. III 9.</note> verbrand heeft.</verse> 


<verse osisID="Amos.2.2"> En Ik zal vuur afzenden over Moab, en verteren zal het de paleizen van Carioth<note n="413">Carioth, de hoofdstad van Moab.</note>; en sterven bij krijgsalarm zal Moab, bij bazuingeschal<note n="414">Dit geschiedde vooral onder Nabuchodonosor.</note>.</verse>

<verse osisID="Amos.2.3"> En uitroeien zal Ik den rechter<note n="415">Den koning.</note> uit zijn midden, en al zijne vorsten zal Ik met hem dooden, zegt de Heer.</verse>

<verse osisID="Amos.2.4"> Dit zegt de Heer: Wegens drie misdaden van Juda, ja wegens vier zal Ik het niet afwenden<note n="416">De profeet bedreigt Juda tot zijne beschaming in dezelfde bewoordingen als de heidensche volken, aan wie het door zijne zeden was gelijk geworden.</note>: omdat hij de wet des Heeren afgeworpen, en zijne geboden niet onderhouden heeft; want verleid hebben hen hunne afgoden, welke hunne vaderen hadden nageloopen.</verse>

<verse osisID="Amos.2.5"> En Ik zal vuur afzenden over Juda, en verteren zal het de paleizen van Jerusalem<note n="417">Dit vonnis werd voltrokken door Nabuchodonosor.</note>.</verse>

<verse osisID="Amos.2.6"> Dit zegt de Heer<note n="418">Na al de volken in het rond te hebben bedreigd, wendt de profeet zich thans tot het rijk van Israël, waarmede hij zich in het vervolg gaat bezig houden.</note>: Wegens drie misdaden van Israël, ja wegens vier zal Ik het niet afwenden: omdat hij den schuldelooze verkocht heeft voor geld, en den arme voor een schoeisel<note n="419">Het eerste verwijt treft de rechters, die zich voor den geringsten prijs (b.v. een schoeisel) lieten omkoopen om den onschuldige te veroordeelen en den arme te benadeelen. Volgens den grondtekst veroordeelden zij den arme tot slaaf van zijnen schuldeischer ‘om een paar schoenen’ d.i. om de geringste schuld.</note>.</verse>

<verse osisID="Amos.2.7"> Die de hoofden der armen vertreden op het stof der aarde<note n="420">Eene andere misdaad is de onderdrukking der armen, die zij tot de uiterste ellende brengen door afpersingen. Hebr.: ‘die smachten naar stof der aarde op der armen hoofd’, d.i. die er op uit zijn om de armen in jammer te storten, zoodat dezen ten teeken van rouw zich het hoofd met stof bedekken.</note> en den weg der geringen krommen<note n="421">d.i. Den weg des rechts of der deugd krommen zij door den geringen (Hebr. ‘den schuldeloozen’) hun recht te onthouden, of hen van het pad der deugd af te leiden.</note>; en de zoon en zijn vader gaan naar de jonge maagd, ten einde mijn heiligen naam te onteeren<note n="422">Zij pleegden bloedschande tegen de wet (Lev. XVIII 7, 11, 20). Wat smaad voor Jehova, dat zijn volk zulke zonden bedreef!</note>!</verse> 


<verse osisID="Amos.2.8"> En op verpande kleederen liggen zij bij elk altaar<note n="423">Tegen het voorschrift der wet (Exod. XXII 26) behielden de rijke Israëlieten den voor schulden in pand gegeven mantel; zij gebruikten dien als vloerkleed, wanneer zij bij het vieren hunner offermaaltijden op oostersche wijze aan hunne tafels aanlagen.</note>; en wijn van veroordeelden drinken zij in het huis van hunnen god<note n="424">d.i. Den wijn, gekocht voor den prijs van een onrechtvaardig vonnis, drinken zij schaamteloos in het huis, het heiligdom van Dan of Bethel, waar zij het gouden kalf vereeren.</note>.</verse>

<verse osisID="Amos.2.9"> Ik nochtans heb den Amorrheër uitgeroeid voor hun aangezicht; wiens hoogte was der cederen hoogte, en die sterk was als de eiken; en Ik heb zijne vrucht verdelgd van boven en zijnen wortel van onderen<note n="425">Ik nochtans met nadruk, want tegenover die zonden stelt de Heer de weldaden aan Israël bewezen. De Amorrheërs, een machtig Chanaänietisch volk, ten oosten van den Jordaan. Dat volk van reuzen (Deut. III 11) en helden, en daarom met hooge ceders en sterke eiken vergeleken, werd onder aanvoering van Moses door Gods hulp vernietigd, zijne vrucht van boven enz., d.i. geheel en al, kinderen en ouders.</note>.</verse>

<verse osisID="Amos.2.10"> Ik ben het, die u deed opgaan uit Egypteland, en Ik leidde u door de woestijn veertig jaren, opdat gij het land van den Amorrheër in bezit zoudt nemen.</verse>

<verse osisID="Amos.2.11"> En Ik verwekte profeten uit uwe zonen<note n="426">Ook geestelijke weldaden bewees God aan zijn volk. Hij schonk in eene onafgebroken reeks van Moses af profeten, om Israël te onderrichten in de wet en door woord en voorbeeld tot zijne bestemming op te voeden.</note>, en Nazareërs uit uwe jongelingen<note n="427">Nazareërs, die zich door geloften aan God toewijdden (Num. VI). Het was een teeken van de bijzondere gunst des Heeren, dat er zulke mannen onder hen werden opgewekt, die door hun heilig leven ten voorbeeld strekten.</note>. Is het niet zoo, kinderen van Israël? zegt de Heer.</verse>

<verse osisID="Amos.2.12"> En gij reikt aan de Nazareërs wijn; en den profeten gebiedt gij, zeggende: Gij zult niet profeteeren<note n="428">Zij verleidden die aan God gewijde personen om in strijd met hunne gelofte wijn te drinken (vgl. Judic. XIII 4, 7, 14; Num. VI 3) en legden aan de profeten het zwijgen op. Want hun misdadig leven kon noch het voorbeeld der Nazareërs, noch de vermaningen der profeten verdragen. De oude Latijnsche handschriften hebben gelijk het Hebr. en het Grieksch den verleden tijd.</note>!</verse>

<verse osisID="Amos.2.13"> Zie, Ik zal knersen onder u, gelijk een met hooi bevrachte wagen knerst<note n="429">De Heer zucht als 't ware onder den last hunner zonden en zal hen daarom gaan straffen. In den grondtekst lezen sommigen de aankondiging der straf: ‘Zie, Ik doe het waggelen onder u’, d.i. Ik zal den grond onder uwe voeten als bij eene aardbeving doen waggelen, zoodat geen ontvluchten mogelijk is: v. 14-16. Dat waggelen van den grond wordt dan in het tweede halfvers vergeleken bij het schokken van ‘een met garven volgeladen wagen’.</note>.</verse> 


<verse osisID="Amos.2.14"> En verloren zal gaan de vlucht voor den snelle, en de sterke zal zijne kracht niet bezitten, en de dappere zijn leven niet redden.</verse>

<verse osisID="Amos.2.15"> En de boogschutter zal geen stand houden, en die snel ter been is, zal niet ontkomen, en die te paard stijgt, zal zijn leven niet redden.</verse>

<verse osisID="Amos.2.16"> En de kloekmoedige onder de sterken, naakt zal hij vlieden te dien dage<note n="430">Wanneer Gods wraakgericht het rijk van Israël zal vernietigen, dan baat geen vluchten, zijn alle wapenen machteloos, zelfs de sterke held zal dan schandelijk vlieden.</note>, zegt de Heer.</verse>

</chapter>

      
<chapter osisID="Amos.3">
 

<title>Hoofdstuk III.</title><p>Eerste strafrede. Israël, het uitverkoren volk, wordt bedreigd met Gods toorn (v. 1-8). Het wraakgericht over Samaria (v. 9-15).</p>


<verse osisID="Amos.3.1"> Hoort het woord<note n="431">Tweede deel. Verwijtingen en bedreigingen tegen het zondige Israël.</note>, dat de Heer gesproken heeft over u, kinderen van Israël, over het gansche geslacht, dat Ik uit Egypteland heb uitgeleid, zeggende:</verse>

<verse osisID="Amos.3.2"> Alleen ulieden heb Ik gekend uit alle geslachten der aarde<note n="432">d.i. U alleen heb Ik boven alle volken der aarde liefgehad en tot mijn volk uitverkoren. Kennen heeft hier, gelijk meermalen (zie Osee XIII 5), de beteekenis van liefhebben; de kennis van God is van nature werkdadig.</note>; daarom<note n="433">Daarom, om die liefde van God zijn de zonden van Israël des te strafwaardiger. Vgl. Luc. XII 48.</note> zal Ik aan u bezoeken al uwe ongerechtigheden.</verse>

<verse osisID="Amos.3.3"> Zullen<note n="434">De volgende (v. 3-7) spreuken en gelijkenissen, aan het gewone leven ontleend, dienen tot nadere verklaring van het door den profeet voorspeld, naderend strafgericht over Israël.</note> wel twee te zamen gaan, wanneer zij niet zijn overeengekomen<note n="435">Waar twee te zamen gaan, gelijk hier het woord van den profeet en Gods beschikkingen over Israël in het oog loopend overeenstemmen, daar moet overeenkomst of afspraak tusschen de twee (hier God en den profeet) zijn voorafgegaan. Amos wil zijn goed recht, om als profeet in Israël op te treden, bekrachtigen tegenover sommige tegenstrevers (zie VII 10, v.).</note>?</verse> 


<verse osisID="Amos.3.4"> Zal een leeuw brullen in het woud, wanneer hij geene prooi heeft? Zal een leeuwenwelp zijne stem doen klinken uit zijn hol, wanneer hij niet iets bemachtigd heeft<note n="436">Gelijk de leeuw, wanneer hij prooi heeft, door zijn gebrul de schrik is voor de dieren, zoo weerklinkt het brullen van Gods toorn (I 2) in het waarschuwend woord van den profeet; het wraakgericht is dus aanstaande. En dat die bedreiging geen ijdel woord is, blijkt nog meer uit de volgende vergelijking.</note>?</verse>

<verse osisID="Amos.3.5"> Zal een vogel vallen in den strik op den grond zonder vogelaar<note n="437">Hebr.: ‘zonder dat de strik gespannen is’.</note>? Zal de strik worden opgenomen van den grond, voordat hij iets gevangen heeft<note n="438">De strik is het onheil, dat niet toevallig, maar door Gods beschikking op Israël zal neerkomen en waaraan zij op geene wijze zullen ontsnappen.</note>?</verse>

<verse osisID="Amos.3.6"> Of zal de bazuin schallen in eene stad, zonder dat het volk siddert<note n="439">Zou dan Israël ongevoelig blijven, nu het dreigwoord van den profeet, de bazuin van den vertoornden God, tot boete en heilige vreeze vermaant?</note>? Of zal er onheil ontstaan in een stad, dat de Heer niet gewerkt heeft<note n="440">Israël weet bij ondervinding, dat elk onheil geschiedt door Gods beschikking of toelating.</note>?</verse>

<verse osisID="Amos.3.7"> Want geen woord<note n="441">Woord beteekent hier, gelijk het Hebr. dabar, zaak of ding. De zin is: de komende straffen liet God door zijne vertrouwelingen, de profeten, voorzeggen, opdat het volk door bekeering die straffen zou afwenden. Mocht Israël ook thans luisteren naar de waarschuwing van den profeet!</note> doet de Heere God, zonder dat Hij zijne verborgenheid geopenbaard heeft aan zijne dienstknechten, de profeten.</verse>

<verse osisID="Amos.3.8"> Brult een leeuw, wie zal niet vreezen? Heeft de Heere God gesproken, wie zal niet profeteeren<note n="442">Door deze vraag verklaart Amos de vrijmoedigheid, waarmede hij met zijne bedreigingen voor Israël optreedt: God heeft hem dit gelast.</note>?</verse>

<verse osisID="Amos.3.9"> Kondschapt het in de paleizen van Azotum en in de paleizen van Egypteland<note n="443">God beveelt den profeet de paleisbewoners van de Philistijnsche stad Azotum en van Egypte, die tot hunne schade zoo dikwerf getuigen waren van Gods wonderdaden ter gunste van Israël, thans op te roepen tot getuigen van het bederf van Samaria's overheid.</note>; en zegt: Verzamelt u op de bergen van Samaria<note n="444">Op de bergen rondom Samaria, op Ebal en Garizim. Van daar kunnen zij zien, wat schouwspel van ongerechtigheid die stad vertoont.</note>, en ziet de vele dwaasheden<note n="445">Of zonden. Hebr.: ‘de geweldige beroeringen’ van recht en orde door verdrukking der armen.</note> in zijn midden, en die verdrukking lijden in zijn binnenste.</verse> 


<verse osisID="Amos.3.10"> En zij weten niet te doen wat recht is, zegt de Heer, terwijl zij schatten van onrecht en roof verzamelen in hunne paleizen.</verse>

<verse osisID="Amos.3.11"> Daarom zegt dit de Heere God: Verdrukt zal worden en omsingeld het land; en uwe sterkte zal u ontweldigd, en uwe paleizen zullen geplunderd worden<note n="446">De vijand zal het geheele land bezetten; hij zal uwe sterkte, Hebr.: ‘uwe vastheid’, d.i. uwe rijkdommen, uwe legermacht van u wegnemen.</note>.</verse>

<verse osisID="Amos.3.12"> Dit zegt de Heer<note n="447">Nauwelijks zullen eenige weinigen gered worden. Dit drukt de herder Amos uit met eene vergelijking aan het herdersleven ontleend.</note>: Evenals de herder uit den muil des leeuws twee schenkels redt, of eene oorlel: zoo zullen gered worden de kinderen van Israël<note n="448">Zoo ook zullen slechts eenige weinigen uit de mindere volksklassen aan den ondergang ontkomen.</note>, die te Samaria liggen in eenen hoek van den divan en op het damascener rustbed<note n="449">Tegenover die komende ellende stelt de profeet de tegenwoordige weelde en gerustheid van Samaria's grooten. In den hoek van den divan, waar men gemakkelijk rust. Het Damascener rustbed was wellicht een meubel van weelde met kostbare gebloemde stof (damast) overtrokken, die te Damascus werd vervaardigd.</note>.</verse>

<verse osisID="Amos.3.13"> Hoort het<note n="450">Philistijnen en Egyptenaren (v. 9).</note>, en betuigt het tegen het huis Jacob, zegt de Heer, de God der heerscharen<note n="451">Plechtiger in den grondtekst: ‘uitspraak van den Heerscher Jehova, den God der heerscharen’; zie Osee XII noot 10.</note>:</verse>

<verse osisID="Amos.3.14"> Voorwaar, ten dage dat Ik de overtredingen aan Israël begin te bezoeken, zal Ik aan hem bezoeking doen, en aan de altaren van Bethel<note n="452">Met nadruk zegt de Vulgaat, dat God de wandaden van Israël inderdaad zal komen straffen. De grondtekst heeft: ‘Voorwaar ten dage dat Ik de misdrijven van Israël zal bezoeken, zal Ik bezoeking doen aan de altaren van Bethel’, enz.</note>; en afgehouwen zullen worden de hoornen des altaars<note n="453">De hoornen des altaars waren de vier uitstekende hoekpunten, welke met het bloed der geofferde dieren werden bestreken (Exod. XXVII 2). Daar dit een der voornaamste offerplechtigheden was, werd het altaar door het afhouwen der hoornen ontwijd. Zoo zal de eeredienst te Bethel een einde nemen.</note>, en nedervallen zullen zij ten gronde.</verse>

<verse osisID="Amos.3.15"> En vergruizelen zal Ik het winterverblijf met het zomerverblijf<note n="454">Eene berisping tevens der weelde van Samaria's inwoners.</note>; en ten gronde zullen gaan de ivoren paleizen<note n="455">Welker zalen met ivoor waren ingelegd. Vgl. III Reg. XXII 39.</note>, en de vele huizen zullen worden weggevaagd<note n="456">De huizen der burgers. Dit werd vervuld bij de inneming van Samaria door de Assyriërs. Vgl. IV Reg XVII 5.</note>, zegt de Heer.</verse>

</chapter>

      
<chapter osisID="Amos.4"> 
 

<title>Hoofdstuk IV.</title>
<p>Tweede strafrede. Genotzucht en straf van Samaria's vrouwen (v. 1-3). Israël's bespottelijke eeredienst (v. 4-5). Om de hardnekkigheid van het volk zal het wraakgericht geducht zijn (v. 6-13).</p>


<verse osisID="Amos.4.1"> Hoort dit woord, gij vette koeien, die zijt op den berg van Samaria<note n="457">Hebr.: ‘gij koeien van Basan’, eene landstreek ten oosten van den Jordaan, beroemd om hare vette weilanden (vgl. Num. XXXII 1, v.). Spreekwoordelijk zeide men ‘koeien van Basan’ voor vette koeien; zij beteekenen zinnebeeldig de welgedane, zinnelijke vrouwen van Samaria's grooten. De berg van Samaria is de hoofdstad zelve op een heuvel gebouwd. (Vgl. III Reg. XVI 24).</note>! Gij, die geweld pleegt aan de behoeftigen, en de armen verplettert; die aan uwe heeren zegt: Brengt aan, dat wij drinken<note n="458">Zij spoorden hare echtgenooten aan tot geweld en roof, ten einde volop te kunnen brassen.</note>!</verse>

<verse osisID="Amos.4.2"> Gezworen heeft de Heere God bij zijne heiligheid<note n="459">Menschelijkerwijze wordt God hier gezegd te zweren bij zijne heiligheid, d.i. bij zich zelven, omdat Hij met nadruk zijn onvoorwaardelijk besluit openbaart om de zonde te wreken.</note>: Voorwaar, zie, dagen zullen over u komen, dat men u zal optrekken aan haken, en uw overschot in ziedende ketels<note n="460">De profeet zet de begonnen beeldspraak voort: als vette koeien zullen zij geslacht, aan haken opgehangen en het overschot, d.i. lever, ingewanden enz., in ziedende ketels gekookt worden; m.a.w. bij de belegering en inneming van Samaria zullen zij hare straf ontvangen, zooals de profeet (v. 3) verklaart. In den grondtekst wordt dit onder een ander beeld uitgedrukt: de door God gezonden vijanden ‘zullen u optrekken aan haken en uw overschot aan vischangels’. Vgl. Habac. I 15.</note>.</verse>

<verse osisID="Amos.4.3"> En door de bressen zult gij uittrekken, de eene achter de andere, en heengeworpen zult gij worden naar Armon<note n="461">Nadat Samaria's muren zijn omvergehaald, zullen die vrouwen tusschen de puinen gevankelijk worden weggevoerd naar Armon, d.i., volgens de ouden, Armenië, dat door de Assyriërs veroverd en het ballingsoord der Israëlieten is geworden. Het Hebreeuwsche ‘Harmona’ wordt verschillend verklaard.</note>, zegt de Heer.</verse>

<verse osisID="Amos.4.4"> Komt naar Bethel en pleegt goddeloosheid! naar Galgala en vermenigvuldigt het misdrijf! en brengt des morgens uwe slachtoffers, om de drie dagen uwe tienden<note n="462">De profeet verwijt aan gansch Israël den onwettigen en afgodischen eeredienst te Bethel en Galgala (zie Osee IV noot 22 en 23). Spottend wekt hij hen op tot ijver voor dien eeredienst, opdat zij des te eerder de maat hunner zonden vullen; hij zegt: brengt ‘elken morgen’ (Hebr.) aan uw gouden kalf het offer, dat alléén aan Jehova in Jerusalem's tempel verschuldigd is; brengt de tienden, welke Jehova om de drie jaren vordert, aan uwe goden om de drie dagen!</note>!</verse> 


<verse osisID="Amos.4.5"> En offert van het gedeesemde een lofoffer<note n="463">Voor het lof- of dankoffer eischte de Wet (Lev. VII 12-14) ongedeesemd brood ter verbranding op het altaar en gedeesemd brood voor het aandeel van den priester en voor het offermaal. Spottend wekt de profeet hen op, hunne offeranden met gedeesemd brood ‘te ontsteken’ (Hebr.).</note>; en roept vrijwillige offers uit, en kondigt ze aan; want zoo hebt gij gewild<note n="464">Op dezelfde wijze vermaant hen de profeet vrijwillige offers (Lev. VII 16; XXII 18, v.; Deut. XII 6) in het openbaar af te kondigen en voor te schrijven. Want die misplaatste ijver was volgens hun welbehagen!</note>, kinderen Israël's! zegt de Heere God.</verse>

<verse osisID="Amos.4.6"> Hierom<note n="465">Om die zonden te straffen. Er volgt thans (v. 6-11) eene optelling der kastijdingen, waardoor God vergeefs gepoogd had Israël te bekeeren.</note> heb ook Ik ulieden stompheid der tanden gegeven in al uwe steden, en gebrek aan brooden in al uwe plaatsen<note n="466">Door gebrek aan brood waren zij gedwongen zich enkel met vruchten te voeden, waardoor hunne tanden stomp werden, vgl. Ezech. XVIII 2. Anderen vertalen den grondtekst: ‘reinheid van tanden’, daar men niets te eten had.</note>; en gij zijt niet teruggekeerd tot Mij, zegt de Heer<note n="467">Dit refrein (v. 6, 8 enz.) legt den nadruk op Israël's hardnekkigheid.</note>.</verse>

<verse osisID="Amos.4.7"> Ik heb ook den regen aan u onthouden, toen er nog drie maanden waren tot aan den oogst<note n="468">De profeet bedoelt den laten regen (zie Osee VI noot 5), die einde Februari begint, eigenlijk twee maanden voor den oogst; de oogstmaand wordt naar Hebr. wijze medegeteld.</note>; en Ik deed regenen op ééne stad, en op een andere stad deed Ik niet regenen; één stuk grond werd beregend; en het stuk grond, waarop Ik niet deed regenen, verdorde<note n="469">Een bewijs dat het eene beschikking van God was, en niet aan toeval of aan wisselvalligheid van het weder kon worden toegeschreven.</note>.</verse>

<verse osisID="Amos.4.8"> Dan kwamen<note n="470">Hebr.: ‘zwijmelden heen’ van uitputting en dorst.</note> twee, drie steden naar ééne stad om water te drinken, en hun dorst werd niet gelescht; en gij zijt niet teruggekeerd tot Mij, zegt de Heer.</verse>

<verse osisID="Amos.4.9"> Ik heb u geslagen met brandenden wind en met korenbrand<note n="471">Hebr. ‘Ik heb u (d.i. uwe graanvelden) geslagen met korenbrand en honigdauw’. Vgl. Joël I 4 en de bedreiging van Deut. XXVIII 22, v.</note>; de menigte uwer tuinen en uwer wijngaarden, uwe olijfhoven en uwe vijgentuinen heeft de rups<note n="472">Hebr. ‘de sprinkhaan.’</note> verteerd; en gij zijt niet teruggekeerd tot Mij, zegt de Heer.</verse> 


<verse osisID="Amos.4.10"> Ik heb over u den dood gezonden naar de wijze van Egypte<note n="473">De vreeselijke ‘pest’ (Hebr.), evenals over de Egyptenaren bij den uittocht der Israëlieten.</note>; Ik heb met het zwaard uwe jongelingen gedood, en ook uwe paarden werden buitgemaakt<note n="474">In de voor Israël ongelukkige oorlogen met de Syriërs (Vgl. IV Reg. VI 25; VIII 12; XIII 3, v.)</note>; en den stank<note n="475">Van menschenlijken en doode paarden.</note> uwer legerplaatsen deed Ik opstijgen in uwe neusgaten; en gij zijt niet teruggekeerd tot Mij, zegt de Heer.</verse>

<verse osisID="Amos.4.11"> Ik heb u<note n="476">Uwe steden b.v. door aardbeving.</note> verwoest, gelijk God Sodoma en Gomorrha verwoestte, en gij zijt geworden als een aan de vlammen ontrukt brandhout; en gij zijt niet teruggekeerd tot Mij, zegt de Heer<note n="477">Door die rampen tot de uiterste ellende gebracht en van alles beroofd, waren zij geworden als een enz., d.i. hadden zij ter nauwernood hun leven gered; en toch bleven zij hardnekkig in ae zonde. Daarom volgt de aankondiging van Israël's ondergang.</note>.</verse>

<verse osisID="Amos.4.12"> Deswege zal Ik u dit<note n="478">Wat? dit zegt God niet, maar Hij geeft hun, na al die rampen te hebben vermeld, het ergste te denken, den volslagen ondergang van Israël.</note> doen, o Israël; maar nadat Ik u dat gedaan heb, houd u bereid ter ontmoeting van uwen God<note n="479">d.i. Nadat Ik u al die (v. 6-11) rampen heb overgezonden en gij daardoor niet bekeerd zijt, houd u bereid tot de ontmoeting van uwen God, wiens komst te schrikwekkender zal zijn, daar Hij almachtig en alwetend is (v. 13).</note>, o Israël!</verse>

<verse osisID="Amos.4.13"> Want zie, die de bergen vormde, en den wind schiep, en den mensch zijn woord<note n="480">d.i. Zijne openbaring. In den grondtekst wordt God geprezen, daar Hij weet, wat in 's menschen geest omgaat.</note> verkondigt, die den morgennevel maakt, en schrijdt over de hoogten der aarde<note n="481">Als de almachtige beheerscher van het heelal, boven al het geschapene verheven.</note> - Heere, God der heerscharen is zijn naam!</verse>

</chapter>

      
<chapter osisID="Amos.5"> 
 

<title>Hoofdstuk V.</title>
<p>De derde strafrede (V-VI) begint met een klaaglied over Israël (v. 1-3), ten ondergang gedoemd wegens afgoderij (v. 4-7) en vele ongerechtigheden (v. 8-13). Verstokt in de boosheid durft het verlangen naar den dag des Heeren; zijne ballingschap is aanstaande (v. 14-27).</p>


<verse osisID="Amos.5.1"> Hoort dit woord, een klaaglied, dat ik over u aanhef<note n="482">Een klaaglied over den val van Israël. Duidelijker in den grondtekst: ‘ik hef over u een klaaglied aan, huis Israël! Gevallen is het’ enz.</note>! Het huis Israël is gevallen, en het zal niet vermogen weder op te staan.</verse>

<verse osisID="Amos.5.2"> De jonkvrouw van Israël<note n="483">Letterlijk: de jonkvrouw Israël. Gewesten en steden worden in de H. Schrift jonkvrouw geheeten. Israël, thans door bloei en welvaart aan eene jonkvrouw gelijk, zal weldra door de Assyriërs onteerd en van allen tooi beroofd worden.</note> is neergeworpen op haren grond; niemand is er, die haar opricht.</verse>

<verse osisID="Amos.5.3"> Want dit zegt de Heere God: De stad, waaruit er duizend uittrokken, honderd zullen in haar overblijven; en die, waaruit er honderd uittrokken, tien zullen in haar overblijven in het huis Israël<note n="484">Het aantal krijgsvolk zal in iedere stad worden verminderd tot den tienden man. Dit geschiedde bij de verwoesting van het rijk door de Assyriërs.</note>.</verse>

<verse osisID="Amos.5.4"> Want dit zegt de Heer aan het huis Israël<note n="485">De oorzaak van dien diepen val was de afval van God.</note>: Zoekt Mij, en gij zult leven<note n="486">Zoekt, d.i. vereert en gehoorzaamt Mij, en gij zult hier en hiernamaals gelukkig zijn.</note>.</verse>

<verse osisID="Amos.5.5"> En zoekt toch Bethel niet, en gaat toch niet binnen in Galgala<note n="487">Zie Osee IV noot 22 en 23.</note>, en trekt niet door naar Bersabee<note n="488">In het Zuiden van Juda, daarom zegt de profeet trekt niet door. Reeds ten tijde van Abraham was het eene aan God gewijde plaats (vgl. Gen. XXI 33), doch later werd het uitgekozen tot zetel van een afgodisch heiligdom.</note>! want Galgala zal gevankelijk worden weggevoerd<note n="489">Die door afgoderij ontheiligde plaatsen zullen met hunne heiligdommen verwoest worden. In het Hebr. eene woordspeling: ‘Gilgal galoh igleh’, Gilgal of de rolstad zal wegrollen.</note>, en Bethel zal nietswaardig zijn<note n="490">In het Hebr. eene woordspeling: Bethaven (zooals Bethel ook met verachting genoemd werd: zie Osee IV noot 21) zal een ‘aven’zijn, d.i. te niet gaan.</note>.</verse>

<verse osisID="Amos.5.6"> Zoekt den Heer, en leeft<note n="491">Zoo vermaande de Heer zijn volk zonder ophouden.</note>; opdat het huis Joseph<note n="492">Het rijk van Israël, elders het rijk van Ephraïm genoemd (Zie Osee IV noot 26), heet hier, naar Ephraïm's vader, het huis Joseph.</note> wellicht niet brande als vuur: en het zal verslinden, en niemand zal er zijn, die Bethel blussche<note n="493">Onder het beeld van een onuitbluschbaar vuur, dat, volgens den grondtekst, door Jehova zelf zal worden ontstoken, en vooral te Bethel, om zijn afgodendienst, zal branden, wordt de geheele ondergang van Israël geschilderd.</note>.</verse>

<verse osisID="Amos.5.7"> Gij, die het recht verkeert in alsem<note n="494">Het recht, d.i. de onderhouding van Gods wet, verkeerden zij in alsem, eene plant, die om hare bitterheid een spreekwoordelijk zinnebeeld is van zonde.</note>, en de gerechtigheid ter aarde laat liggen<note n="495">Zij hadden allen eerbied voor gerechtigheid of deugd afgelegd. Hebr.: ‘en de gerechtigheid ter aarde drukt’.</note>!</verse>

<verse osisID="Amos.5.8"> (Zoekt Hem<note n="496">Het facientem van de Vulgaat schijnt tenig te zien op quaerite in v. 6. In den grondtekst: ‘Hij die’ enz.: tegenover de snoodheid der zondaars (v. 7) schildert Amos de almacht van den rechtvaardigen God.</note>, die Arcturus en Orion maakte<note n="497">Arcturus, eene schitterende ster in het sterrenbeeld Boötes; Hebr.: kimâ, dat bij Job XXXVIII 31 juister vertaald is ‘de Pleiaden’. Orion is het grootste en het glansrijkste sterrenbeeld des uitspansels. Deze twee vertegenwoordigen den geheelen sterrenhemel, waarin Gods majesteit zoo heerlijk schittert.</note>, en die de duisternis omkeert in den morgen, en den dag verandert in den nacht, die de wateren der zee roept en ze uitstort over het aanschijn der aarde<note n="498">God doet dampen uit de zee opstijgen om ze als regen op de aarde uit te gieten.</note>: Heer is zijn naam!</verse>

<verse osisID="Amos.5.9"> Die door een spotlach verwoesting zendt over den sterke, en verdelging brengt over den machtige<note n="499">d.i. Het kost den Almachtige geene moeite om de grooten dezer aarde te verdelgen. Hij lacht met alle menschelijke macht. Volgens de letter der Vulgaat: Hij glimlacht verwoesting neder. Hebr.: ‘die verderf bliksemt over den machtige, en verderf komt over de sterke vesting!’ Hoe dwaas is het dien God door de zonde tot gramschap uit te dagen!</note>!</verse>

<verse osisID="Amos.5.10"> Zij haten den strafprediker in de poort, en die rechtmatig spreekt, hem verafschuwen zij<note n="500">In bijzonderheden afdalend, toont de profeet, hoe zij het recht in alsem verkeeren (v. 7). In de poort, d.i. voor de rechtbank, welke oudtijds aan de stadspoort vergaderde (vgl. Prov. XXXI 23), haten zij de rechters, die de zonden naar verdienste bestraffen en naar waarheid voor de verdrukten uitspraak doen.</note>.</verse>

<verse osisID="Amos.5.11"> Daarom, wijl gij den arme beroofdet en uitgezochten buit van hem naamt, zult gij huizen van hardsteen bouwen en gij zult daarin niet wonen; bekoorlijke wijngaarden zult gij planten en gij zult van hunnen wijn niet drinken<note n="501">De bedreiging van Deut. XXVIII 30 zal in vervulling gaan.</note>.</verse> 


<verse osisID="Amos.5.12"> Want Ik weet, dat uwe misdaden vele zijn en geweldig uwe zonden, gij vijanden van den rechtvaardige, die geschenken<note n="502">Volgens den grondtekst eigenlijk ‘zoengeld’, dat zij aannamen van den schuldige, in plaats van hem te straffen en het recht van den arme te handhaven.</note> aanneemt, en de armen verdrukt in de poort!</verse>

<verse osisID="Amos.5.13"> Daarom zal de verstandige zwijgen te dien tijde, want het is een booze tijd<note n="503">Daarom, omdat geene vermaningen meer baten, zal de verstandige, d.i. de rechtvaardige, die verstandig handelt, zwijgen en zwijgend treuren over het zedenbederf.</note>.</verse>

<verse osisID="Amos.5.14"> Zoekt het goede<note n="504">Maar de profeet mag niet zwijgen, hij herhaalt de vermaning van v. 4 en 6.</note>, en niet het kwade, opdat gij leven moogt; en de Heer, de God der heerscharen, zal met u zijn overeenkomstig uw zeggen<note n="505">Zij zeiden, en roemden er op, dat de Heer met zijn volk was, en stelden dus een vermetel vertrouwen op Gods hulp, ook wanneer zij Hem niet dienden.</note>.</verse>

<verse osisID="Amos.5.15"> Haat het kwade en hebt het goede lief en handhaaft in de poort het recht: wellicht dat de Heer, de God der heerscharen, mededoogen zal hebben met de overblijfselen van Joseph<note n="506">De profeet hoopt op erbarming voor de overblijfselen van Israël (vgl. noot 11), want de groote meerderheid des volks zal om zijne verstoktheid omkomen.</note>.</verse>

<verse osisID="Amos.5.16"> Daarom zegt dit de Heer, de God der heerscharen, de Heerscher<note n="507">Deze eeretitels van den almachtigen God zetten kracht bij aan de volgende bedreiging.</note>: Op alle pleinen weeklage en in alle buitenwijken zal men zeggen: wee, wee! En men zal den landman tot treuren roepen<note n="508">Zoo ontzettend zal de pest heerschen (IV 10), dat door de gansche stad klaagtonen zullen weerklinken, en de landman plotseling van zijnen arbeid zal worden geroepen om een dierbaren doode te betreuren.</note>, en tot weeklagen hen, die het weeklagen verstaan<note n="509">Evenals bij andere volken, huurde men bij de Israëlieten personen, wier beroep het was bij rouwplechtigheden klaagtonen aan te heffen. Vgl. II Par. XXXV 25; Jer. IX 17; Matth. IX 23.</note>.</verse>

<verse osisID="Amos.5.17"> En in alle wijnbergen zal weeklage zijn<note n="510">In plaats van de gewone vreugde bij den druivenoogst.</note>; want Ik zal rondgaan in uw midden<note n="511">Gelijk de engel door het land van Egypte was gegaan om elk huisgezin in rouw te dompelen. Vgl. Exod. XII 12.</note>, zegt de Heer.</verse>

<verse osisID="Amos.5.18"> Wee over hen, die verlangen naar den dag des Heeren! waartoe verlangt gij dien voor u? Die dag des Heeren, duisternis zal hij zijn en geen licht<note n="512">Een godsgericht als dat tegen Egypte is voor Israël aanstaande (v. 17). Wat vermetelheid dus naar den door Joël (III) voorspelden dag des Heeren te verlangen, alsof die wraakdag voor het nageslacht van Abraham geen straf zou brengen! Daarom vraagt Amos: waartoe verlangt gij dien dag? en hij verklaart uitdrukkelijk, dat ook voor het zondige Israël duisternis, d.i. allerlei onheil, aanstaande is.</note>!</verse>

<verse osisID="Amos.5.19"> Gelijk wanneer een man vlucht voor een leeuw, en hem een beer te gemoet treedt; en hij een huis binnengaat en met zijne hand leunt tegen den muur, en hem eene slang bijt<note n="513">Spreekwoordelijke gezegden om allerlei doodsgevaren te beteekenen.</note>.</verse>

<verse osisID="Amos.5.20"> Zal niet de dag des Heeren, duisternis zijn en geen licht, en donkerheid en zonder eenigen glans?</verse>

<verse osisID="Amos.5.21"> Ik haat en verwerp uwe feesten; en Ik zal den reuk uwer samenkomsten niet aannemen<note n="514">Eene andere reden van zelfbedrog vond Israël in zijne uiterlijke godsdienstplechtigheden. Dien ijdelen waan bestraft God in deze woorden. Den reuk uwer samenkomsten: die samenkomsten zelven, de offerdieren, welke er opgedragen, de reukwerken, welke er verbrand werden, dat alles schijnt hier bedoeld te zijn.</note>.</verse>

<verse osisID="Amos.5.22"> Al brengt gij Mij brandoffers en uwe gaven, Ik zal ze niet aanvaarden; en op de vredeoffers uwer mestkalveren zal Ik niet nederzien<note n="515">Met afschuw verwerpt God de feestdagen en offerplechtigheden, die ook in het noordelijk rijk gevierd werden. Gaven, Hebr.: ‘spijsoffers’.</note>.</verse>

<verse osisID="Amos.5.23"> Neem weg Yan Mij het getier uwer liederen; en het spel uwer harp wil Ik niet hooren<note n="516">Niet minder verafschuwt God alles, wat tot opluistering strekte dier plechtigheden.</note>.</verse>

<verse osisID="Amos.5.24"> En opkomen als water zal het gericht, en de gerechtigheid als een geweldige stortvloed<note n="517">Na hun iederen grond tot zelfbedrog te hebben ontnomen, herhaalt God nogmaals de bedreiging van het komend wraakgericht. Volgens den grondtekst zal net als de golven van een alles overstroomenden watervloed ‘zich voortwentelen’.</note>.</verse>

<verse osisID="Amos.5.25"> Hebt gij Mij wel slachtoffers en spijsoffer gebracht in de woestijn veertig jaren, huis Israël<note n="518">Op deze vraag moet een ontkennend antwoord volgen. Want na de eerste maand van het tweede jaar in de woestijn (Exod. XL 15, 27; Lev. VIII 14, v.; IX 1, v.; Num. IX 1-5) schijnt de offerdienst in Israël te zijn gestaakt tot aan de viering van het Paaschfeest na den overtocht van den Jordaan (Jos. V 10). De wet van Deut. XII spreekt slechts van offers na hunne vestiging in het beloofde land. Die vraag dient om aan te toonen, dat God hunne offers kan ontberen, zoowel nu als voorheen. Zij moeten zich dus niet inbeelden, dat Hij hen om die vele offers (v. 22) niet zal verstooten. Want het verstokte Israël is van God afvallig reeds van den tijd hunner vaderen in de woestijn (v. 26, v.).</note>?</verse> 

<verse osisID="Amos.5.26"> En gij droegt de tent voor uwen Moloch<note n="519">Reeds in de woestijn maakte Israël zich schuldig aan afgoderij (zie Act. VII 41, v.). Zij droegen de tent voor, d.i. ter eere van, Moloch, waarschijnlijk kleine, draagbare tempeltjes met afgodsbeeldjes (vgl. Act. XIX 24).</note> en het afbeeldsel uwer afgoden, het gesternte van uwen god, welke gij u gemaakt hadt<note n="520">Den grondtekst vertaalt men aldus: ‘gij droegt de ark (een draagbaren tempel; volgens anderen is het Hebr. Sakkut de eigennaam van een god) voor Moloch (of: voor uwen koning) en voor Kaivân, uwe afgoden, het gesternte uwer goden’. Kaivân was blijkens de spijkerschriftoorkonden een door de Oud-Babyloniërs en Assyriërs vereerde planeet-god, door de Grieken Saturnus geheeten; de Septuagint las Raiphan.</note>.</verse>

<verse osisID="Amos.5.27"> En Ik zal u doen wegvoeren voorbij Damascus, zegt de Heer: God der heerscharen is zijn naam<note n="521">Ten slotte verklaart God uitdrukkelijk, wat de dag des Heeren over Israël zal brengen, te weten de ballingschap; want zij zullen weggevoerd worden buiten hun land voorbij Damascus. Jehova, de Almachtige, verklaart het plechtig, en Hij zal zijne heerscharen zenden om het vonnis te voltrekken.</note>!</verse>

</chapter>

      
<chapter osisID="Amos.6">
 

<title>Hoofdstuk VI.</title>
<p>Israël's grooten geven zich over aan weelde en zingenot (v. 1-6); Gods wraakgericht zal hen zonder genade treffen (v. 7-11); hunne macht zal hun niet baten (v. 12-15).</p>


<verse osisID="Amos.6.1"> Wee u, die overvloed bezit op Sion, en in gerustheid leeft op den berg van Samaria, gij aanzienlijken, hoofden der volksstammen, die pralend treedt in het huis van Israël<note n="522">De hoofdschuldigen aan den ondergang van gansch Israël, waren ook in Juda (Sion), de leiders des volks, die door een losbandig en weelderig leven de ergernis der onderdanen waren. De uitwendige welvaart van het noordelijk rijk, onder Jeroboam II, was oorzaak, dat de overheid te Samaria (zie IV noot 1) in gerustheid voortleefde en niet bekommerd was om den inwendigen kanker van zedenbederf. Het huis beteekent waarschijnlijk de rijksvergadering van Israël. Duidelijker is de grondtekst: ‘Wee u, gij welgemoeden op Sion en gerusten op den berg van Samaria, aanzienlijksten van het voornaamste onder de volken’ (van het uitverkoren volk, III 1, 2, en daarom het eerste volk der wereld) ‘tot wie het huis Israël pleegt te komen’ om recht en raad te vragen. Hoe groot is dus hunne verantwoording!</note>!</verse>

<verse osisID="Amos.6.2"> Gaat over naar Chalane en ziet, en trekt van daar naar het groote Emath, en daalt af naar Geth der Philistijnen en naar al de voornaamste hunner koninkrijken: of hun gebied uitgestrekter is dan uw gebied<note n="523">Waarschijnlijk woorden dier trotsche leiders van Israël, die, pochend op de welvaart van hun rijk, het verheffen boven de bloeiendste steden en rijken van dien tijd. Zij noodigen de inwoners van Israël uit, te gaan zien naar Chalane over den Euphraat, eene zeer oude stad (Gen. X 10) in Sennaär of Sinear, van daar terug te keeren naar de Syrische stad Emath aan de rivier Orontes, dan af te dalen naar de Philistijnsche stad Geth en zich zoo te overtuigen van de meerderheid van Israël en Juda. Want volgens den grondtekst vragen zij vol ijdelen waan: ‘zijn zij beter dan deze koninkrijken (Juda en Israël)? Is hun gebied uitgestrekter dan uw gebied?’</note>.</verse>

<verse osisID="Amos.6.3"> Gij, die afgezonderd zijt voor den boozen dag en nadert tot den zetel der ongerechtigheid<note n="524">Antwoord van den profeet op die pochende taal: Gij zijt afgezonderd of gewijd als slachtoffers voor den boozen dag der goddelijke wraak. Want voor de ongerechtigheid, hier gedacht als een persoon, hadden zij in hun midden een zetel opgericht, en als hare dienaren naderden zij tot dien zetel door verdrukking der armen en door gewelddadigheden. Hebr.: ‘die den boozen dag’, den dag van Gods wraak, ‘verdrijven willen’, om des te geruster te zondigen; maar terwijl zij Gods rechterstoel van zich afstooten, ‘halen zij den stoel der ongerechtigheid naar zich toe’.</note>!</verse>

<verse osisID="Amos.6.4"> Die slaapt op ivoren legersteden en in wellust nederligt op uwe sponden; die het lam uit de kudde eet en kalveren uit de runderkudde<note n="525">Volgens den grondtekst is hier alleen sprake van hunne slemppartijen, waarbij zij naar oostersche wijze aanlagen op met ivoor ingelegde rustbedden en zich weelderig uitstrekten op hunne divans.</note>!</verse>

<verse osisID="Amos.6.5"> Die zingt bij den klank van den psalter: zij wanen speeltuigen te hebben als David<note n="526">Hebr.: ‘zij denken zich speeltuigen uit als David’. Zij wilden zich verontschuldigen door het voorbeeld van David, den grooten bevorderaar van zang en muziek, zonder te bedenken, dat David ijverde voor de eer van God, zij echter voor de voldoening hunner zinnen.</note>!</verse>

<verse osisID="Amos.6.6"> Zij drinken wijn uit offerschalen<note n="527">Uit bekers, die groot genoeg waren voor offerschalen.</note> en zalven zich met den fijnsten balsem; en zij zijn in het minst niet bekommerd over het verval van Joseph<note n="528">Over het inwendig verval van het rijk, het noodwendig gevolg van hun slecht voorbeeld. Door den naam Joseph wordt hier, evenals V 6, het rijk van Israël aangeduid.</note>!</verse>

<verse osisID="Amos.6.7"> Daarom zullen zij nu in ballingschap gaan aan de spits der ballingen; en uitgedreven zal worden de bende der wellustelingen<note n="529">Het vonnis over die plichtvergeten overheid. Hebr.: ‘en ophouden zal het geschater der wellustigen’.</note>.</verse> 


<verse osisID="Amos.6.8"> Gezworen heeft de Heere God bij zijn leven<note n="530">De Heer zweert bij zijn leven, d.i. bij zich zelven, ‘daar Hij bij niemand, die meerder is, heeft te zweren’ (ad Hebr. VI 13). Zie IV noot 3.</note>, zegt de Heer, de God der heerscharen: Ik verafschuw de hoovaardij van Jacob, en Ik haat zijne paleizen, en Ik zal de stad met hare inwoners prijsgeven<note n="531">Hebr.: ‘de stad en hare volheid’, d.i. hare rijkdommen en inwoners.</note>.</verse>

<verse osisID="Amos.6.9"> Wanneer tien mannen in één huis overig zijn, zullen ook zij sterven<note n="532">Gods strafgericht, gelijk V 16, door pest. Van talrijke familiën, waarin nog tien mannen overig zijn, zal er ten laatste geen enkel overblijven.</note>.</verse>

<verse osisID="Amos.6.10"> En zijn naastbestaande zal hem wegnemen en hem verbranden<note n="533">Hem, d.i. een dier aan pestziekte gestorvenen, zal men uitdragen en verbranden; want soms in dringenden nood, bij oorlog en pest, ging men over tot verbranding der lijken. Vgl. 1 Reg. XXXI 12, 13. Met de zorg voor het lijk was de naaste bloedverwant belast.</note> om het gebeente uit het huis weg te dragen; en hij zal zeggen tot hem, die binnenshuis is: Is er nog iemand bij u?</verse>

<verse osisID="Amos.6.11"> En deze zal antwoorden: Het is gedaan! En gene zal hem zeggen: Zwijg, en gewaag niet van den naam des Heeren<note n="534">Een voorbeeld der ontsteltenis en wanhoop bij die pestziekte. Hij die met de zorg voor het lijk belast is, vraagt, na volbrenging van zijn treurigen plicht, of er nog meer lijken binnenshuis liggen. De eenig overgeblevene of iemand anders antwoordt ontkennend. Daarop waarschuwt de eerste dezen zich stil te houden en den naam van Jehova niet aan te roepen, opdat niet de Heer, bij het uitspreken van den naam Jehova, zijn verbond, in dien naam gegeven, en te gelijk de schennis daarvan indachtig worde en tegen de schuldigen in nieuwen toorn ontvlamme.</note>!</verse>

<verse osisID="Amos.6.12"> Want zie, de Heer zal gebieden, en het grootere huis zal Hij slaan tot puin, en het kleinere huis met scheuren<note n="535">Want zie, zulk een lot zal inderdaad Israël treffen. De Heer zal het rijk van Israël geheel en al te gronde richten, de paleizen der grooten en de huizen der burgers verdelgen.</note>.</verse>

<verse osisID="Amos.6.13"> Kunnen wel paarden op rotsen rennen, of kan men ploegen met buffels? Want in bitterheid hebt gij het recht verkeerd, en de vrucht der gerechtigheid in alsem<note n="536">Dat lot is het noodwendig gevolg hunner zonden, welke zij in strijd met hunne roeping en uitverkiezing bedrijven, gelijk het in strijd is met de natuur, dat paarden als klipgeiten over rotsen rennen, of dat men met wilde buffels zou willen ploegen, Vgl. V noot 13.</note>.</verse>

<verse osisID="Amos.6.14"> Gij, die blijde zijt om een niet<note n="537">Om rijkdommen, welker nietigheid welhaast blijken zal.</note>; die zegt: Hebben wij ons door onze sterkte geen hoornen verworven<note n="538">Die hoornen zijn de macht van het rijk, waardoor zij hunne vijanden konden neerstooten.</note>?</verse>

<verse osisID="Amos.6.15"> Want zie, opwekken zal Ik tegen u, huis Israël, zegt de Heer, de God der heerscharen, een volk; en vertrappen zal het u van den ingang Emath tot aan den stroom der woestijn<note n="539">Evenals aan het slot van het vorige hoofdstuk, voorzegt de Heer de komst der Assyriërs. Onder de regeering van Jeroboam II was Emath de ingang, de meest noordelijke stad des lands, dat zich naar het zuiden uitstrekte tot aan den stroom der woestijn, waarschijnlijk een der rivieren ten oosten der Doode Zee. Vgl. IV Reg. XIV 25.</note>.</verse>

</chapter>

      
<chapter osisID="Amos.7">
 

<title>Hoofdstuk VII.</title>
<p>Drie profetische gezichten: de sprinkhanen en het vuur, zinnebeelden van straffen, die de profeet door zijn gebed heeft afgewend (v. 1-6); de troffel, zinnebeeld van het onherroepelijk strafgericht (v. 7-9). Ontmoeting met Amasias (v. 10-16).</p>


<verse osisID="Amos.7.1"> Dit liet mij zien de Heere God<note n="540">Derde deel. Profetische gezichten betreffende den ondergang van Israël.</note>: en zie, Hij maakte sprinkhanen bij het eerste uitspruiten der gewassen ten tijde van den laten regen, en zie, het was de tijd van den laten regen na de grasmaaiing des konings<note n="541">De profeet ziet in den geest den almachtigen God, voor wien niets klein is, bezig niet sprinkhanen te doen voortkomen, die op het jeugdig groen gingen neerstrijken en alles verslinden. Dit geschiedde op dien tijd, waarop zij eene onherstelbare schade moesten veroorzaken. Want wanneer in Palestina de tijd van den laten regen voorbij is, valt er geen regen meer, en kunnen dus de weilanden onder de brandende zon van het Oosten niet op nieuw uitspruiten. Duidelijker is de grondtekst: ‘Hij (God) vormde sprinkhanen bij het begin van het opkomen van het nagras en zie, het was het nagras na de grasmaaiing van den koning’. Het schijnt dat de koning de eerste snede van het hooigras van sommige weilanden voor zich behield; het nagras nu, voor het volk bestemd, werd bedreigd door de plaag der sprinkhanen.</note>.</verse>

<verse osisID="Amos.7.2"> En het geschiedde, toen zij het gras der aarde gansch hadden verslonden<note n="542">In den geest, niet in werkelijkheid, zag de profeet de sprinkhanen het nagras verslinden.</note>, sprak ik: Heere God, wees genadig, smeek ik! Wie zal Jacob oprichten, want klein is hij<note n="543">De profeet bidt God die ramp niet af te zenden, om wille van den godvreezenden Jacob, wiens nakomelingschap niet in staat zou zijn zich uit die ramp op te richten, want Jacob is klein, d.i. Israël is door oorlogen en rampen uitgeput.</note>?</verse> 


<verse osisID="Amos.7.3"> De Heer ontfermde zich ten dezen<note n="544">Hebr.: ‘Het berouwde den Heer’. Op menschelijke wijze is dit van God gezeg[d]. Hij liet zich bewegen zijn voorwaardelijk besluit te veranderen.</note>: Het zal niet geschieden, sprak de Heer.</verse>

<verse osisID="Amos.7.4"> Dit liet mij zien de Heere God<note n="545">Eenigen tijd later wilde God de steeds klimmende boosheid van Israël door zwaardere kastijding tuchtigen.</note>: en zie, de Heere God riep het gericht tot het vuur<note n="546">Hij riep het vuur tot dienaar van zijn wraakgericht. Vuur beteekent hier verzengende droogte.</note>, en het verslond den grooten afgrond, en het verteerde te gelijk het aandeel<note n="547">Het scheen den profeet, dat door de felle hitte de groote afgrond, d.i. (Gen. I 2; VIII 11) de zee, uitdroogde en dat het aandeel, d.i. het door God aan Israël geschonken land (Deut. X 9; XIV 27 enz.), met al het groen verzengd werd.</note>.</verse>

<verse osisID="Amos.7.5"> En ik sprak: Heere God, laat af, smeek ik! Wie zal Jacob oprichten? want klein is hij.</verse>

<verse osisID="Amos.7.6"> De Heer ontfermde zich ten dezen: En ook dit zal niet geschieden, sprak de Heere God.</verse>

<verse osisID="Amos.7.7"> Dit liet mij zien de Heer<note n="548">Israël bleef hardnekkig. Daarom openbaart God de gerechte straf, die Hij zal volvoeren.</note>: en zie, de Heer stond op een bepleisterden muur, en in zijne hand was een metselaarstroffel.</verse>

<verse osisID="Amos.7.8"> En de Heer sprak tot mij: Wat ziet gij, Amos? En ik sprak: Een metselaarstroffel. En de Heer sprak: Zie, Ik zal den troffel leggen te midden van mijn volk Israël; voortaan zal Ik het niet meer bepleisteren<note n="549">Amos ziet in den geest den Heer staan, volgens den grondtekst waarschijnlijk, ‘op een vertinden’, d.i. op een met gesmolten tin bestreken muur. Het vertinsel diende èn tot versterking èn tot versiering. Zoo had God Israël sterk en luisterrijk gemaakt. Want Hij was de bouwmeester van dien muur; daarom zag Hem de profeet met een troffel, Hebr. ‘met vertinsel’, in zijne hand. God zal den troffel of dat vertinsel uit zijne hand leggen te midden van zijn volk, m.a.w. Hij zal Israël aan zijn eigen lot overlaten. Het gevolg hiervan wordt verklaard in het volgende vers.</note>.</verse>

<verse osisID="Amos.7.9"> En verwoest zullen worden de hoogten des afgods<note n="550">De hoogten of bamôth, waarop men de afgoden vereerde. Het Hebreeuwsch vertaalt men ‘de hoogten van Isaäc’, maar liever volgen wij de Septuagint: ‘de altaren der belaching’ (zie Gen. XXI 3, 6), d.i. de bespottelijke altaren.</note>, en de heiligdommen van Israël zullen gesloopt worden; en Ik zal Mij tegen het huis van Jeroboam verheffen met het zwaard<note n="551">Zie de vervulling IV Reg. XV 10; de ondergang van dit koninklijk huis was het begin der omwentelingen, die eindigden met den ondergang van den Israëlietischen staat.</note>.</verse> 


<verse osisID="Amos.7.10"> En Amasias, de priester van Bethel, zond tot Jeroboam, den koning van Israël, en liet hem zeggen: In opstand tegen u is Amos te midden van het huis Israël; het land kan al zijne woorden niet verdragen<note n="552">De opperpriester van Bethel klaagde Amos aan bij den koning, alsof hij door zijne prediking voor het rijk gevaarlijk was.</note>.</verse>

<verse osisID="Amos.7.11"> Want dit zegt Amos: Door het zwaard zal Jeroboam sterven<note n="553">Uit de vergelijking met v. 9 blijkt, dat Amasias door laster de gramschap des konings tegen Amos wil opwekken.</note>, en Israël zal gevangen heentrekken uit zijn land.</verse>

<verse osisID="Amos.7.12"> En Amasias sprak tot Amos: Ziener, ga, vlied naar het land Juda; en eet daar het brood en daar moogt gij profeteeren<note n="554">Ziener werd de profeet geheeten om zijne profetische gezichten. De zin is: In uw eigen land moogt gij uwen kost verdienen met profeteeren.</note>!</verse>

<verse osisID="Amos.7.13"> En te Bethel zult gij voortaan niet meer profeteeren, want het heiligdom des konings is het, en het huis des rijks is het<note n="555">De zin is: In Bethel, het heiligdom van Israël's koning (III Reg. XII 28), is niemand wettig priester of profeet dan door de aanstelling des konings; in het huis des rijks, d.i. in den hoofdzetel van Israël's eigen godsdienst, kan niemand geduld worden, die zich tegen dien godsdienst verzet. Zoover was het volk van Israël van zijnen God afgeweken!</note>.</verse>

<verse osisID="Amos.7.14"> En Amos antwoordde<note n="556">Amos handhaaft onverschrokken zijn goddelijke zending.</note> en sprak tot Amasias: Ik ben geen profeet, en ik ben geen profetenzoon<note n="557">Niet door eigen keuze noch door voorafgaand onderricht ben ik profeet geworden. Profetenzoon was de naam van hem, die als leerling de lessen en onderrichtingen van een profeet volgde.</note>; maar een herder ben ik, die wilde vijgen kneed<note n="558">Of liever, volgens de Septuagint, een geiten- en schapenhoeder, wat ook de grondtekst in v. 15 te kennen geeft. Volgens gewoonte der herders voedde hij zich met het voedsel der armen, met wilde vijgen, die door kneden en persen eenigszins bruikbaar werden.</note>.</verse>

<verse osisID="Amos.7.15"> En de Heer heeft mij genomen, toen ik achter de kudde liep; en de Heer sprak tot mij: Ga, profeteer voor mijn volk Israël<note n="559">De profeet wil zeggen: God heeft mij geroepen om in Israël te profeteeren en geene menschelijke macht is in staat mij dit te beletten,</note>.</verse>

<verse osisID="Amos.7.16"> En nu hoor het woord des Hoeren. Gij zegt: Niet profeteeren zult gij over Israël, en niet druppen zult gij over het huis des afgods<note n="560">Druppen beteekent Gods woord spreken (vgl. Ezech. XXI 2; Mich. II 6), dat als de regen neerdrupt in de gemoederen.</note>!</verse>

<verse osisID="Amos.7.17"> Daarom zegt dit de Heer: Uwe vrouw zal in de stad onteerd worden; en uwe zonen en uwe dochters zullen door het zwaard vallen; en uw grond zal met het snoer gemeten worden<note n="561">Onder de vijanden worden verdeeld.</note>; en gij, in een onrein land<note n="562">Buiten het heilig land, onder de heidenen. Amasias onderging die straf waarschijnlijk bij den inval der Assyriërs in Israël (IV Reg. XV 29).</note> zult gij sterven, en Israël zal gevangen heentrekken uit zijn land.</verse>

</chapter>

      
<chapter osisID="Amos.8">
 

<title>Hoofdstuk VIII.</title><p>Vierde gezicht. De plukhaak en zijne beteekenis (v. 1-3). Tot verklaring eene nieuwe aanklacht (v. 4-6) en voorspelling van het wraakgericht (v. 7-14).</p>


<verse osisID="Amos.8.1"> Dit liet mij zien de Heere God<note n="563">Onder het beeld van een rijpen fruitoogst (vgl. Osee VI 11, noot 14) ziet de profeet zijn volk rijp voor den oogst van Gods wraakgericht.</note>: en zie, een plukhaak.</verse>

<verse osisID="Amos.8.2"> En Hij sprak: Wat ziet gij, Amos? En ik zeide: Een plukhaak<note n="564">Hij ziet een plukhaak gereed staan, om de rijpe vruchten af te trekken. De zin blijft onveranderd, zoo men den grondtekst verkiest te vertalen: ‘een korf voor zomervruchten’.</note>. En de Heer sprak tot mij: Gekomen is het einde over mijn volk Israël; Ik zal het voortaan niet meer voorbijgaan<note n="565">God zal zijn zondig volk niet meer sparen of zonder te straffen voorbijgaan.</note>.</verse>

<verse osisID="Amos.8.3"> En knersen zullen de hengselduimen des tempels te dien dage, zegt de Heere God; velen zullen sterven; over alle plaats zal stilte liggen uitgespreid<note n="566">De tempel is het heiligdom van Bethel, in welks nabijheid Amos profeteerde. Knersen zullen de hengselfduimen, wanneer de vijand de poorten zal beuken en binnendringen. Hebr.: ‘En jammeren zullen de gezangen van het paleis’, d.i. door jammerklachten over dierbare afgestorvenen vervangen worden (vgl. VI 9). ‘Vele zijn de lijken, overal werpt men ze weg, zwijg’! Vgl. VI noot 13.</note>!</verse>

<verse osisID="Amos.8.4"> Hoort dit<note n="567">De profeet verklaart de reden van de gramschap des Heeren: zij is vooral door de hebzucht der overheid opgewekt.</note>, gij die den arme vertreedt en de behoeftigen des lands doet bezwijken<note n="568">Hebr.: ‘gij die belust zijt op den arme’, d.i. naar het weinige, dat hij heeft, ‘en op vernietiging der weerloozen in den lande uitgaat’.</note>,</verse>

<verse osisID="Amos.8.5"> terwijl gij zegt<note n="569">Om hunne onverzadigbare hebzucht hadden zij eenen afkeer van rustdagen.</note>: Wanneer zal de nieuwemaandag<note n="570">d.i. De eerste dag der nieuwe maan, die een feestdag was en door het gebruik een verplichte rustdag was geworden. (Vgl. Num. X 10; XXVIII 11-15).</note> voorbij zijn, dan zullen wij koopwaren verkoopen; en de sabbat, dan zullen wij de graanschuur openen, om de maat te verkleinen en den sikkel<note n="571">Het gewicht, waarmede goud en zilver werd gewogen.</note> te verzwaren en valsche schalen in de plaats te stellen,</verse>

<verse osisID="Amos.8.6"> opdat wij ons de behoeftigen toeëigenen voor geld en de armen voor een schoeisel<note n="572">Zie II noot 9.</note>, en afval van graan verkoopen?</verse>

<verse osisID="Amos.8.7"> Gezworen heeft de Heer bij den trots van Jacob<note n="573">Bij den luister of de heerlijkheid van het volk.</note>: Voorwaar, nimmer zal Ik al hunne daden vergeten.</verse>

<verse osisID="Amos.8.8"> Zal niet om wille daarvan de aarde schudden, en treuren een ieder die haar bewoont; en zal zij niet oprijzen als de gansche rivier en zich opwerpen en wegzinken als de stroom van Egypte<note n="574">Om wille van het aanstaande wraakgericht, dat Amos schildert onder het beeld eener aardbeving, waardoor het land oprijst en wegzinkt gelijk het Nijlwater wast en valt. Hebr.: ‘en het rijst omhoog gelijk de Nijlstroom, en het golft en het vloeit weg gelijk de stroom van Egypte’.</note>?</verse>

<verse osisID="Amos.8.9"> En het zal zijn te dien dage, zegt de Heere God: de zon zal ondergaan op den middag, en Ik zal de aarde donker doen worden op klaarlichten dag<note n="575">De dag des Heeren werd eveneens door Joël II 2; III 15 als een dag van duisternis beschreven. Vgl. Matth. XXIV 37-41, waar met andere woorden hetzelfde gezegd wordt van de komst van Christus ten oordeel.</note>.</verse>

<verse osisID="Amos.8.10"> En Ik zal uwe feesten verkeeren in rouw en al uwe liederen in klaagzang, en Ik zal u op elken rug een boetezak brengen, en op elk hoofd kaalheid; en Ik zal haar maken als een rouw over een eeniggeborene, en haar laatste einde als een bitteren dag<note n="576">Zie Joël I noot 14. Het scheren van hoofdhaar en baard was een teeken van zwaren rouw. Vgl. Is. III 24; XV 2. Ik zal haar, d.i. de aarde (zie v. 9) of het land van Israël, doen treuren als eene moeder over haren eeniggeboren zoon. Het einde van dit land en dit volk zal rampzalig zijn. Dit wordt verklaard in v. 11 en 12.</note>.</verse> 


<verse osisID="Amos.8.11"> Zie, dagen komen, zegt de Heer, en zenden zal Ik eenen honger over het land, niet eenen honger naar brood, noch eenen dorst naar water, maar naar het hooren van het woord des Heeren<note n="577">De hongersnood zal niet alleen lichamelijk (zie IV 6), maar ook geestelijk zijn. Er zal een tijd komen, dat zij met vurigheid zullen verlangen naar het thans door hen verachte woord des Heeren. Maar om hen te straffen voor het verjagen der profeten (zie VII 12) zal God weigeren, hun door zijne profeten raad en troost te geven. Honger en dorst zijn hier beelden, welke de vurigheid van hun verlangen uitdrukken.</note>.</verse>

<verse osisID="Amos.8.12"> En zij zullen in onrust verkeeren van de zee tot de zee en van het noorden tot het oosten; zij zullen omzwerven, zoekende het woord des Heeren, en zij zullen het niet vinden<note n="578">Dit vers schildert nog levendiger de vurigheid hunner begeerte naar Gods woord. Dit woord vergeefs zoekende, zullen zij in onrust verkeeren van de Middellandsche zee tot de Doode zee en omzwerven door gansch hun land.</note>.</verse>

<verse osisID="Amos.8.13"> Te dien dage zullen de schoone jonkvrouwen en de jongelingen verkwijnen van dorst,</verse>

<verse osisID="Amos.8.14"> zij, die zweren bij het misdrijf van Samaria<note n="579">Jonkvrouwen en jongelingen, de hoop der natie, zullen wegens den lichamelijken en geestelijken dorst omkomen, omdat zij zweren bij, d.i. godsdienstig vereeren, het gouden kalf, dat, door de koningen van Samaria te Bethel en te Dan opgericht, het misdrijf van Samaria heet.</note> en spreken: Zoo waar uw god van Dan leeft! en: bij den weg naar Bersabee<note n="580">d.i. Bij de bedevaart naar het heiligdom van Bersabee. Zoo zweren thans de Mahomedanen bij de bedevaart naar Mecca.</note>! en zij zullen vallen en niet meer opstaan.</verse>

</chapter>

      
<chapter osisID="Amos.9">
 

<title>Hoofdstuk IX.</title>
<p>Vijfde gezicht. De ondergang van Israël (v. 1-6). Slotwoord: de herstelling van den troon en het rijk van David (v. 7-15).</p>


<verse osisID="Amos.9.1"> Ik zag den Heer staan boven het altaar<note n="581">In dit laatste gezicht ziet Amos den tempel in puinen neervallen op het verzamelde volk en allen, die den dood ontkwamen, door het zwaard geveld worden. Het altaar van Bethel.</note>, en Hij sprak: Sla de hengselduimen en dat de boven- drempels schudden, want geldzucht is in aller hoofd, en hunnen laatste zal Ik door het zwaard dooden<note n="582">De profeet hoort in een visioen, dat God aan de uitvoerders zijner wraak bevel geeft, de hengselduimen, waarop de tempelpoort steunt, of liever (wat het Hebr. woord waarschijnlijk beteekent) de kapiteelen der kolommen en dus de kolommen zelve te slaan, zoodat de bovendrempels of (Hebr.) de hoofdbalken, die op de kolommen rusten, schudden en daveren. ‘En’ (zoo gaat de grondtekst voort) ‘houw ze in stukken’ (die) ‘op hun aller hoofd’ (nederstorten). Een treffend beeld van den ondergang van Gods volk: Hij zelf gelast het heiligdom te sloopen en het vergaderde volk onder de puinen te bedelven. De Vulgaat geeft in de laatste woorden (want geldzucht enz.) de reden van dien ondergang. Hunnen laatste, die niet omkomt onder de puinen des tempels.</note>; geen ontvluchten zal er voor hen zijn. Vluchten zullen zij, en niemand uit hen, die vlucht, zal gered worden.</verse>

<verse osisID="Amos.9.2"> Dalen zij af tot in de onderwereld<note n="583">In v. 2-5 ontwikkelt de profeet dichterlijk het gezegde van v. 1: ‘geen ontvluchten zal er voor hen zijn’.</note>, van daar zal mijne hand hen opwaarts voeren; en stijgen zij op tot in den hemel, van daar zal Ik hen nederhalen.</verse>

<verse osisID="Amos.9.3"> En verschuilen zij zich op de kruin van den Karmel<note n="584">Dicht met bosschen begroeid en vol holen en spelonken.</note>, Ik zal hen opsporen en van daar wegsleuren; en verbergen zij zich voor mijne oogen in de diepte der zee, daar zal Ik de slang<note n="585">Een of ander zeemonster.</note> gebieden, en zij zal hen bijten.</verse>

<verse osisID="Amos.9.4"> En zijn zij heengegaan in gevangenschap ten aanschouwen van hunne vijanden, daar zal Ik het zwaard gebieden, en het zal hen dooden; en Ik zal mijne oogen op hen richten ten kwade en niet ten goede<note n="586">Ook in de ballingschap zal Gods wraak Israël vervolgen.</note>.</verse>

<verse osisID="Amos.9.5"> En de Heer, de God der heerscharen, die de aarde aanraakt, en zij versmelt<note n="587">Evenals IV 13 bevestigt de profeet de voorspelling door te herinneren aan Gods almacht, die de bedreigde straffen en nog zwaardere kan overzenden. Vgl. Ps. LXXIV 4 en XCVI 5.</note>: en treuren zullen allen, die er op wonen; en opstijgen zal zij als de gansche rivier en wegzinken als de stroom van Egypte<note n="588">Zie VIII noot 12. Vooral in de aardbeving blijkt Gods machtige hand.</note>;</verse>

<verse osisID="Amos.9.6"> die in den hemel zijnen opgang bouwt, en zijnen bundel op de aarde gegrond heeft<note n="589">Zijnen opgang, d.i. zijne verhevene woonplaats (Hebr.: ‘zijne opperzaal’) heeft Hij gevestigd in de hoogste hemelen, en den bundel van gewelfde bogen (d.i. het hemelgewelf), waarop volgens de dichterlijke voorstelling van den profeet de hemel rust, heeft Hij op de aarde gegrond, want schijnbaar steunt het uitspansel des hemels op de aarde.</note>; die de wateren der zee roept, en ze uitgiet over het aanschijn der aarde<note n="590">Zie V noot 17.</note> - Heer is zijn naam!</verse>

<verse osisID="Amos.9.7"> Zijt gij Mij niet als de zonen der Ethiopiërs, gij zonen van Israël? spreekt de Heer<note n="591">God heeft dus de macht hen te straffen (v. 5-6); maar waren zij dan niet het zaad van den gezegenden Abraham, het uitverkoren volk? Hierop antwoordt God, dat daarom hunne zonden niet minder strafwaardig zijn; met de heidenen, wier heidensche zeden zij hebben nagevolgd, zullen zij op ééne lijn worden gesteld. God noemt de Ethiopiërs of Chusieten, het door Israël verachte ras van Chamieten, wier gelaatskleur een zinnebeeld was hunner bedorven zeden.</note>. Heb Ik niet Israël doen opgaan uit Egypteland, en de Philistijnen uit Cappadocië, en de Syriërs uit Cyrene<note n="592">Ook hunne verlossing uit Egypte kon hen niet beschermen tegen de slagen van Gods toorn, want ook andere volken had Jehova van woonplaats doen veranderen. Voor Cappadocië heeft de grondtekst ‘Kaftor’, zie Gen. X noot 15. De Syriërs, Hebr.: ‘Aram uit Kir’. Zie I noot 13.</note>?</verse>

<verse osisID="Amos.9.8"> Zie, de oogen des Heeren zijn gericht op het zondige rijk, en Ik zal het verdelgen van het aanschijn der aarde<note n="593">Deze regel geldt voor alle eeuwen en volken. Wat voorrecht Israël of Juda of eenig ander rijk van God heeft ontvangen, zoo het van God afvallig wordt, zal het naar verdienste gestraft worden.</note>; nochtans tot verdelgens toe zal Ik niet verdelgen het huis Jacob, zegt de Heer<note n="594">God zal het rijk van Israël verdelgen, maar niet al zijne bewoners. Om de belofte aan de aartsvaders gedaan zal Hij het huis, het nageslacht van Jacob sparen. Wie gespaard zullen blijven, zegt het volgend vers.</note>.</verse>

<verse osisID="Amos.9.9"> Want zie, gebieden zal Ik en schudden onder alle volken zal Ik het huis Israël, gelijk tarwe geschud wordt met de zeef; en er zal geen korrel ter aarde vallen<note n="595">God zal aan de Assyriërs bevel geven om het huis van Israël te verstrooien in de ballingschap; maar die verstrooiing zal tevens een ziften zijn, waardoor het kaf van het goede graan wordt gescheiden. Die door hunne zeden aan de heidenen gelijk zijn en hardnekkig weigeren tot God terug te keeren, zullen of omkomen (v. 10) of onder de heidenen verdwijnen. Maar die door de beproeving gelouterd tot God terugkeeren, zijn het uitverkoren deel, dat in, het land van belofte zal hersteld worden; in hen zal God de beloofde zegeningen van den Messias vervullen. Lapillus is hier, blijkens de verklaring van den H. Hiëronymus, de goed gevulde graankorrel in tegenstelling van het kaf.</note>.</verse>

<verse osisID="Amos.9.10"> Door het zwaard zullen al de zondaars van mijn volk sterven, die zeggen: Niet naderen tot ons en niet komen over ons zal het onheil.</verse> 


<verse osisID="Amos.9.11"> Te dien dage<note n="596">Te dien dage, wanneer door de tuchtiging (v. 9, 10) het volk tot zijn God zal zijn teruggekeerd.</note> zal Ik oprichten de hut van David, die vervallen is; en Ik zal de scheuren harer muren dichtmetselen, en wat ingestort was, zal Ik herstellen; en Ik zal haar opbouwen, gelijk in de oude dagen<note n="597">Het koninklijk huis van David zal worden als een vervallen hut; want door de Assyriërs herhaaldelijk geteisterd, werd het door de Chaldeërs van troon en rijk beroofd en ook na den terugkeer der ballingschap niet hersteld; integendeel, toen kwam David's geslacht meer en meer in vergetelheid. Doch hier voorspelt de profeet, dat God dat koninklijk huis eenmaal zal herstellen in zijn ouden luister. Dit werd vervuld door Jesus Christus, den Zoon van David, die in het huis van Jacob, in zijne Kerk, zal heerschen tot in eeuwigheid (vgl. Luc. I 32).</note>,</verse>

<verse osisID="Amos.9.12"> opdat zij in bezit nemen de overblijfselen van Idumea<note n="598">God verklaart het doel, dat door Hem beoogd wordt bij de herstelling van het rijk en den troon van David: Hij wil alle volken der wereld onderdanen maken van dit herstelde rijk. De Idumeërs (zie I noot 25) worden hier vermeld, omdat de eerste David hen tot onderdanen maakte van zijn rijk (II Reg. VIII 14); ook de tweede David, de Messias, of liever zijne onderdanen, de geestelijke Israëlieten, zullen de overblijfselen, d.i. wat na de geleden rampen (I 11) van Edom nog overig zal zijn, in bezit nemen, hen tot onderdanen maken van het herstelde rijk van David.</note> en alle volken, omdat over hen mijn naam is aangeroepen<note n="599">Hebr.: ‘over welke mijn naam is aangeroepen’, d.i. die naar mijnen naam genoemd worden het volk des Heeren. Vgl. Act. XV 15, v., waar de H. Jacobus uitdrukkelijk verklaart, dat door en in de algemeene Kerk van Christus deze voorspelling ln vervulling is gegaan.</note>, zegt de Heer, die dit volbrengt.</verse>

<verse osisID="Amos.9.13"> Zie, dagen komen, zegt de Heer: en de ploeger zal raken aan den maaier, en de druiventreder aan den zaadstrooier; en de bergen zullen druipen van zoetigheid, en alle heuvelen zullen bebouwd zijn<note n="600">Wat Moses beloofde aan hen, die Gods wet onderhielden (Lev. XXVI 3, 5), zal dan in geestelijken zin vervuld worden. Want onder het Oude Verbond was er een innig verband tusschen de onderhouding van Gods wet en de aardsche zegeningen, zoodat de vruchtbaarheid des lands een bewijs was van de heiligheid des volks. Daarom stellen de profeten zich meermalen op dit standpunt der Oude Wet, wanneer zij de heiligheid beschrijven, welke het Rijk van den Messias zal kenmerken. Zoo ook hier, waar Amos in figuurlijken zin zulk eene vruchtbaarheid belooft, dat, terwijl op den eenen akker nog gezaaid wordt, er daarnevens reeds gemaaid wordt, dat het persen der druiven duurt tot den zaaitijd in November, dat de bergen druipen van most en alle heuvelen ‘smelten’ (Hebr.) van wijn, honig en melk (Zie Joël III 18, noot 23 en 24).</note>.</verse>

<verse osisID="Amos.9.14"> En Ik zal de gevangenschap van mijn volk Israël terugvoeren; en zij zullen de verwoeste steden opbouwen en daarin wonen; en zij zullen wijngaarden planten en den wijn er van drinken; en zij zullen hoven aanleggen en de vruchten er van eten.</verse>

<verse osisID="Amos.9.15"> En planten zal Ik hen op hunnen grond; en Ik zal hen niet meer uitrukken uit hun land, dat Ik hun gaf, zegt de Heer, uw God<note n="601">Amos herhaalt nog in het kort, dat de herstelling voor zijn volk luisterrijk zijn zal en nimmermeer door vijandelijke invallen zal verstoord worden. Wat Moses (Deut. XXVIII 38, 39, 64) aan het zondige volk voorspelde, zal aan het door den Messias geheiligde Israël niet meer overkomen. Het Rijk van den Messias zal onvergankelijk zijn.</note>.</verse>


</chapter>
</div>
<div canonical="true" osisID="Obad" type="book">
		<title short="Abdias" type="main">De Profetie van Abdias</title>
		<title>Inleiding</title>
<p><hi type="bold">Abdias,</hi> in den grondtekst <hi type="italic">Obadja</hi>, d.i. dienaar van Jehova, is de schrijver dezer korte godspraak tegen Edom. Aanleiding tot zijne profetie was het onrecht door Edom bedreven tegen het broedervolk van Juda bij eene belegering van Jerusalem. Volgens sommigen bedoelt de profeet de belegering van Jerusalem door de Chaldeërs in 587 v.Chr.; de profetie zou dan in den loop der vijfde of vierde eeuw, na den terugkeer der Joodsche ballingen, zijn geschreven. Hiertegen echter pleit, dat er in de profetie geen sprake is van de verwoesting van stad en tempel, van de gevankelijke wegvoering naar Babylon, welke rampen bij de inneming van Jerusalem door de Chaldeërs het zwaarst wogen en als zoodanig in de Klaagliederen van Jeremias en in de profetie van Ezechiël op den voorgrond treden; wat meer is, Abdias schijnt te onderstellen (17, 19, 20), dat de bevolking van Juda het land is blijven bewonen. Onder de vroegere belegeringen van Jerusalem, van welke de heilige geschiedboeken gewagen (III Reg. XIV 25, 26; II Par. XXI 16, 17; IV Reg. XIV 13, 14), kan alleen in aanmerking komen de belegering onder koning Joram door de vereenigde Arabieren en Philistijnen in het midden der negende eeuw. De Edomieten worden wel niet onder de belegeraars genoemd, maar omdat zij kort te voren het juk van Juda  hadden afgeschud (IV Reg. VIII 20-22), is het zeer waarschijnlijk, dat zij zich aanstonds bij de vijanden van Juda hadden aangesloten. De godspraak van Abdias schijnt een weinig ouder dan die van Joël, waarin op dezelfde gebeurtenissen meer in het verleden wordt teruggezien en het woord van Abdias (v. 17) uitdrukkelijk als het woord van God aangehaald wordt (Joël II 32).</p>
<p>Het goddelijk gezag dezer profetie wordt, behalve door Joël, ook erkend door Jeremias, die (XLIX 7-22) niet weinige verzen aan Abdias ontleent en ze inleidt met de woorden: ‘dit zegt de Heer der heerscharen’. Met welke zorgvuldigheid de heilige boeken zijn bewaard en met den naam van hunnen schrijver in den Canon opgenomen en van andere onderscheiden, bewijst dit kleinste der profetische geschriften, dat èn door de Septuagint èn door den Joodschen Canon als de profetie van Abdias betuigd en aan de Christelijke Kerk is overgeleverd geworden.</p>
<chapter osisID="Obad.1"> 
<p>Het wraakgericht over Edom (v. 1-9). Zijne misdaad tegen Juda (v. 10-14). De dag des Heeren voor Gods vijanden en voor Sion (v. 15-21).</p>
<verse osisID="Obad.1.1"><hi type="bold">GEZICHT</hi> van Abdias. Dit zegt de Heere God tot Edom: Eene mare hebben wij vernomen vanwege den Heer, en eenen bode heeft Hij tot de volken gezonden: Staat op en laten wij ons opmaken tegen hem ten strijde<note n="602">Gezicht, d.i. door God geopenbaarde profetie. Hebben wij, profeten; volgens de Septuagint: ‘heb ik gehoord’. God gelast den profeet aan Edom bekend te maken, wat hem zelf in een profetisch gezicht was vertoond, te weten dat God zijnen bode heeft uitgezonden tot (Hebr.: ‘onder’) de volken, om hen op te wekken ten strijde tegen Edom. Dit volk (zie Amos I noot 25) vertegenwoordigt in deze profetie alle vijanden van God en van zijn Rijk.</note>!</verse>

<verse osisID="Obad.1.2"> Zie, gering heb Ik u gemaakt onder de volken, verachtelijk zijt gij bovenmate<note n="603">Dit zal het gevolg zijn van den strijd der volken tegen Edom.</note>.</verse>

<verse osisID="Obad.1.3"> De trotschheid uws harten heeft u overmoedig gemaakt, u die woont in kloven van rotsen, die hoog uwen zetel opslaat; die spreekt in uw hart: Wie zal mij nedernalen ter aarde<note n="604">De Edomieten bewoonden het bergachtig land Seïr, dat zich van het zuiden der Doode Zee uitstrekt tot aan Aela, aan een inham der Roode Zee; het is vol ongenaakbare rotsen en spelonken. De voornaamste stad Sela of Petra, dat ‘rots’ beteekent, was op rotsen gebouwd en werd voor oninneembaar gehouden.</note>?</verse>

<verse osisID="Obad.1.4"> Al hadt gij u hoog verheven als de arend en al hadt gij tusschen de sterren uw nest gemaakt, van daar zal Ik u nederhalen, zegt de Heer.</verse>

<verse osisID="Obad.1.5"> Waren er dieven bij u binnengekomen, of roovers des nachts, hoe zoudt gij gezwegen hebben! zouden zij niet gestolen hebben wat hun voldoende was? Waren er drui-</verse> 
<verse osisID="Obad.1.1">venlezers tot u gekomen, zouden zij u niet althans een tros hebben overgelaten<note n="605">Door twee vergelijkingen verklaart Abdias de uiterste ellende, waartoe de vijanden Edom zullen brengen. Waart gij door dieven en roovers overvallen, hoe zoudt gij gezwegen hebben! d.i. het verlies gaarne in stilzwijgen gedragen hebben; want de plundering door die vijanden is veel verschrikkelijker. In den grondtekst zijn deze woorden een uitroep van verbazing over Edom's ondergang: ‘Hoe zijt gij uitgeroeid!’</note>?</verse>

<verse osisID="Obad.1.6"> Hoe hebben zij Esau doorzocht, opgespeurd wat hij verborgen had!</verse>

<verse osisID="Obad.1.7"> Tot aan de grens hebben zij u uitgedreven; al uwe bondgenooten hebben u bedrogen; overmachtig waren tegen u uwe vredegenooten; zij, die met u eten, leggen u hinderlagen; er is geen beleid in hem<note n="606">De Edomieten zullen vergeefs hulp zoeken bij hunne vroegere vrienden. De profeet aanschouwt in den geest de straf van Edom's trouweloosheid jegens Juda. Zij die met u eten (vgl. Ps. XL 10), d.i. uwe meest gemeenzame vrienden. Er is geen beleid in hem, d.i. in Edom, om aan de hinderlagen te ontkomen.</note>.</verse>

<verse osisID="Obad.1.8"> Zal Ik niet te dien dage, zegt de Heer, doen vergaan de wijzen uit Idumea en het beleid uit Esau's gebergte<note n="607">De Edomieten, vooral die van Theman (v. 9), waren om hunne wijsheid beroemd. Vgl. Jer. XLIX 7.</note>?</verse>

<verse osisID="Obad.1.9"> En vreezen zullen uwe sterken in het zuiden<note n="608">Hebr.: ‘En verslagen zullen staan uwe helden, o Theman!’ Vgl. Amos I noot 25.</note>, opdat omkome de manschap uit Esau's gebergte.</verse>

<verse osisID="Obad.1.10"> Om de slachting en om het onrecht tegen uwen broeder Jacob zal schande u bedekken, en vergaan zult gij voor eeuwig<note n="609">Zijn ondergang zal onherstelbaar zijn. Vgl. Mal. I 4.</note>!</verse>

<verse osisID="Obad.1.11"> Ten dage toen gij tegenover hem stondt, toen vreemdelingen zijne legermacht gevangen namen<note n="610">Hebr.: ‘wegvoerden’.</note> en uitlanders binnendrongen in zijne poorten en over Jerusalem het lot wierpen, waart ook gij als een van hen<note n="611">Bij de inneming van Jerusalem had Edom met de vijanden samengespannen en met hen den buit verdeeld. Vgl. Joël III 3 en II Par. XXI 17. De profeet waarschuwt verder (v. 12-14) Edom, niet andermaal datzelfde onrecht te plegen, en die waarschuwing wordt dan door een nadere beschrijving van het gepleegde onrecht nadrukkelijk aangedrongen.</note>.</verse>

<verse osisID="Obad.1.12"> En gij zult niet nederzien op den dag uws broeders, op den dag van zijnen zwerftocht<note n="612">Gij zult niet nederzien met leedvermaak op Juda's rampen, zooals gij deedt op den dag van zijnen zwerftocht, d.i. toen zijne krijgsgevangenen als slaven naar verre gewesten verspreid werden. Hebr.: ‘uwe oogen niet verzadigen aan den dag van zijnen rampspoed’.</note>; en gij zult u niet verblijden over de zonen van Juda ten dage huns ondergangs; en gij zult uwen mond niet wijd opsperren<note n="613">Om Juda te bespotten.</note> ten dage der benauwdheid.</verse>

<verse osisID="Obad.1.13"> Noch zult gij binnendringen in de poort van mijn volk ten dage van hunnen val; noch zult gij nederzien, ook gij, op zijne ongelukken ten dage zijner verwoesting; en gij zult u niet laten uitzenden tegen zijne legermacht<note n="614">Hebr.: ‘noch uwe hand uitsteken naar zijne schatten’.</note> ten dage zijner verwoesting.</verse>

<verse osisID="Obad.1.14"> Noch zult gij staan op de uitwegen, om te vermoorden wie vluchten; en gij zult zijne overgeblevenen niet insluiten<note n="615">Niet krijgsgevangen maken en als slaven verkoopen. Vgl. Amos I 6, 9.</note> ten dage des rampspoeds.</verse>

<verse osisID="Obad.1.15"> Want nabij is de dag des Heeren over alle volken<note n="616">Die vijandschap van Edom tegen Juda zal tot zijn eigen verderf strekken; dit bewijst nu de profeet uit het algemeen godsgericht, dat al de vijanden van God en van zijn volk zal treffen. Vgl. Joël III 2 en noot 18.</note>: gelijk gij gedaan hebt, zal u geschieden; uwe vergelding zal Hij doen neerkomen op uw hoofd.</verse>

<verse osisID="Obad.1.16"> Want evenals gijlieden gedronken hebt op mijn heiligen berg, zullen alle volken drinken altijd voort; en drinken en inzwelgen zullen zij, en zij zullen worden alsof zij niet waren<note n="617">Gelijk gij, Edom en andere aan Juda vijandige volken, gedronken hebt, d.i. feest gevierd hebt over de zegepraal op mijn volk behaald, en dat wel op mijn heiligen berg, met ontheiliging van mijnen tempel, zoo zullen alle volken, die Gods toorn hebben uitgedaagd, elk op zijne beurt, drinken uit den kelk van Gods gramschap en hem ledigen altijd voort en zijnen laatsten druppel inzwelgen en door dien doodelijken drank worden alsof zij niet waren.</note>.</verse>

<verse osisID="Obad.1.17"> En op den berg Sion zal redding zijn<note n="618">Gelijk allen, die hunne hand slaan aan den heiligen berg des Heeren, zullen omkomen, zoo is er daarentegen redding voor een ieder, die heil zoekt op den berg Sion. Vgl. Joël II 32 en noot 42; III noot 22.</note>, en hij zal heilig zijn; en in bezit nemen zal het huis Jacob hen, die het in bezit genomen hadden<note n="619">Het huis Jacob is, om de tegenstelling in v. 18, het rijk Juda. Zie Amos IX 12 en de aanteekeningen.</note>.</verse>

<verse osisID="Obad.1.18"> En het huis Jacob zal een vuur zijn en het huis Joseph eene vlam en het huis Esau stoppelen; en ontbranden zullen zij onder hen en hen verslinden; en er zullen geen overblijfselen zijn van het huis Esau; want de Heer heeft gesproken<note n="620">Het huis Jacob zal, met het huis Joseph (zie Amos V noot 11) in het Rijk van den Messias hereenigd (vgl. Osee I 11), zijne vroegere onderdrukkers òf op geestelijke wijze onderwerpen òf uitroeien. Hoe dit geschieden zal, toont hier de profeet uit het voorbeeld der Edomieten, die hardnekkige vijanden van Gods volk: als stoppelen zullen zij door vuur en vlam verteerd worden.</note>.</verse>

<verse osisID="Obad.1.19"> En erven zullen die van het zuiden het gebergte Esau, en die van de vlakten Philistea; en in bezit nemen zullen zij de landstreek Ephraïm en de landstreek van Samaria; en Benjamin zal Galaäd in bezit nemen.</verse>

<verse osisID="Obad.1.20"> En dit weggevoerd leger der zonen van Israël zal alle plaatsen der Chanaänieten tot Sarepta, en het weggevoerd Jerusalem, dat in Bosphorus is, zal de steden van het zuiden in bezit nemen<note n="621">Deze voorspelling werd gedeeltelijk vervuld ten tijde der Machabeërs, die de Edomieten overwonnen en eenige der hier genoemde landen en steden onderwierpen (I Mach. V). Maar uit hetgeen voorafgaat (v. 15-18) en volgt (v. 21), is het duidelijk, dat de profeet hier vooral het oog heeft op het Rijk van den Messias, dat buiten de vroegere grenzen van het huis van Jacob alle volken der aarde zal omvatten. Sarepta is eene Phenicische stad, tusschen Tyrus en Sidon gelegen. In plaats van Bosphorus noemt de grondtekst Sepharad het ballingsoord der burgers van Jerusalem; wellicht is het Sardes, de hoofdstad van Lydië, in de landstaal Svarda geheeten.</note>.</verse>

<verse osisID="Obad.1.21"> En optrekken zullen bevrijders naar den berg Sion om te richten het gebergte van Esau<note n="622">Zoodanigen waren Zorobabel, Esdras, Nehemias, de Machabeërs, die Israël na de ballingschap van zijne vijanden verlosten en voorbereidden tot de komst van den Messias en zijn Rijk, dat het einde is van alle profetieën.</note>; en het rijk zal den Heere zijn<note n="623">Het rijk van oudsher voorspeld, is het Rijk van den Messias, die als de Heer in eeuwigheid zal heerschen in het huis van Jacob.</note>!</verse>


</chapter>
</div>
<div canonical="true" osisID="Jonah" type="book">
		<title short="Jonas" type="main">De Profetie van Jonas</title>
		<title>Inleiding</title>
<p><hi type="bold">Jonas</hi> is dezelfde profeet, die aan den koning van Israël Jeroboam II de herstelling van de vroegere grenzen des rijks voorzegde (vgl. IV Reg. XIV 25). Hij profeteerde onder de regeering van dien vorst, in de eerste helft der achtste eeuw, binnen het rijk der tien stammen, waar zijne geboorteplaats, Geth-Opher, gelegen was.</p>
<p>Zijn boek behelst geene eigenlijk gezegde profetie; maar de zending van Jonas naar Ninive, zijne prediking aldaar en hare gevolgen vormen den historischen inhoud. Niettemin is het boek ‘profetie’ geheeten en onder de profetische geschriften gerangschikt om zijn leerende en vermanende strekking en om de profetische beteekenis van Jonas' lotgevallen. Want de zending van Jonas naar de heidensche Ninivieten bewees duidelijk, dat de God van Israël de God is van alle volken en de zaligheid van alle menschen verlangt. Ook was de boetvaardigheid der Ninivieten een beschamend voorbeeld voor het hardnekkige Israël (vgl. Matth. XII 41) en eene troostende voorspelling van de roeping der heidenen tot het Rijk van Christus. Maar vooral het verblijf van Jonas in den visch en zijne redding was profetie; was, gelijk de Heer zeide, ‘het teeken van Jonas’, dat op heerlijke wijze den dood en de verrijzenis afbeeldde van Hem, dien alle profeten betuigd hebben.</p> 
<p>De historische geloofwaardigheid van het verhaal is gewaarborgd door de voortdurende overlevering van Joden en Christenen en steunt op de woorden van den Zaligmaker zelven (Matth. XII 39-41). Want de goddelijke Verlosser stelt de boetvaardigheid der Ninivieten om de prediking van Jonas tot een beschamend voorbeeld der Joden; zij is voor Hem een even geloofwaardig historisch feit als de komst der koningin van Saba tot Salomon (III Reg. X). Uitdrukkelijk zegt Jesus, dat ‘de mannen van Ninive op de prediking van Jonas boetvaardigheid gedaan hebben’, en Hij verzekert aangaande het verblijf van Jonas in den visch, dat ‘gelijk Jonas in den buik van het zeegedrocht geweest is, alzoo de Zoon des menschen in het hart der aarde zal zijn’ (Matth. XII 39, 40). De geloofwaardigheid van het boek, bevestigd door den eenvoudigen en soberen verhaaltrant, wordt verder door niets weersproken. De hier verhaalde wonderen kunnen alleen hun tot ergernis strekken, die de mogelijkheid of waarschijnlijkheid van elk bovennatuurlijk feit loochenen.</p>
<p>De profetie is vermoedelijk door Jonas zelf of althans door een tijdgenoot geschreven; daarom plaatste haar de verzamelaar der twaalf kleine profeten onder die van het Assyrische tijdvak. Haar goddelijk en canoniek gezag werd door Joden en Christenen in alle eeuwen erkend. De Septuagint en de Joodsche canon, het getuigenis van Christus tegenover de ongeloovige Joden van zijn tijd, de eerbied der oudste Christenen voor Jonas' lotgevallen, waarvan de Romeinsche catacomben en de H.H. Vaders, o.a. de H. Clemens van Rome (vgl. diens brief I Cor. VII), getuigen, in één woord, de voortdurende en duidelijk sprekende overlevering bewijst onomstootelijk, dat de profetie van Jonas te recht onder de goddelijke boeken is geplaatst geworden.</p>
<chapter osisID="Jonah.1"> 
<title>Hoofdstuk I.</title><p>Zending en vlucht van Jonas. Te midden van een storm wordt hij in zee geworpen.</p>
<verse osisID="Jonah.1.1"><hi type="bold">E</hi>N het woord des Heeren is geschied tot Jonas, den zoon van Amathi, zeggende:</verse>

<verse osisID="Jonah.1.2"> Maak u op en ga naar Ninive, de groote stad<note n="624">Ninive, aan den linkeroever van den Tiger, is de hoofdstad van het groote Assyrië. Volgens de spijkerschriftoorkonden waren reeds de voorgangers van Jeroboam II aan Assyrië schatplichtig. Zie verder III noot 2.</note>, en predik aldaar; want hoog gestegen is hare boosheid voor mijn aangezicht<note n="625">Om hare vele met de natuurwet strijdige zonden. Aan Ninive schonk God barmhartigheid, daar het de hoofdstad was van het machtige Assyrië, dat door God bestemd was om over de toenmalige wereld te heerschen en het zondige Israël te tuchtigen. Daarom wilde God verhinderen, dat dit rijk dieper en dieper wegzonk in den poel der zedeloosheid.</note>.</verse>

<verse osisID="Jonah.1.3"> En Jonas maakte zich op om naar Tharsis weg te vluchten van het aangezicht des Heeren en hij ging af naar Joppe en vond een schip, dat naar Tharsis voer; en hij betaalde zijn reisgeld en begaf zich aan boord, om met hen naar Tharsis weg te varen van het aangezicht des Heeren<note n="626">Jonas vluchtte naar Tharsis of Tartessus, in Spanje, om zich zoover mogelijk te verwijderen van den Heer, die zijn aangezicht, ziine bijzondere tegenwoordigheid, openbaarde in het Heilig Land, vooral te Jerusalem. Zijne vlucht verklaart hij IV 2. Joppe is het tegenwoordige Jaffa aan de Middellandsche Zee.</note>.</verse>

<verse osisID="Jonah.1.4"> De Heer echter zond een hevigen wind over de zee, en er ontstond een geweldige storm op de zee, en het schip liep gevaar verbrijzeld te worden.</verse>

<verse osisID="Jonah.1.5"> En de schepelingen vreesden en riepen, een ieder tot zijnen god<note n="627">Zij waren afkomstig uit landen en steden, die verschillende beschermgoden hadden.</note>, en zij wierpen de have, die in het schip was, in de zee, om het daarvan te ontlasten; Jonas nu was naar het ruim van het schip afgedaald en sliep een diepen slaap<note n="628">Reeds vóór den storm had Jonas, door gewetenswroeging gekweld, de eenzaamheid gezocht. Nu lag hij, door vermoeidheid en droefgeestigheid afgemat, in diepen slaap. Vgl. Luc. XXII 45.</note>.</verse>

<verse osisID="Jonah.1.6"> En de scheepsvoogd kwam tot hem en zeide hem: Wat zijt gij door slaap overmand? Sta op, roep uwen God aan, of wellicht God onzer indachtig zij en wij niet vergaan.</verse>

<verse osisID="Jonah.1.7"> En een ieder sprak tot zijnen metgezel: Komt en laat ons het lot werpen, opdat wij weten, waarom dit ongeluk ons overkomt. En zij wierpen het lot; en het lot viel op Jonas<note n="629">Daar de storm, ondanks het vereenigd gebed, steeds heviger werd, vermoedden de schepelingen, dat de godheid wellicht door een hunner zwaar beleedigd was en zich op die wijze wreekte. Volgens heidensch gebruik wilden zij den schuldige door het lot aanwijzen. God echter gebruikte dit middel om den schuldigen Jonas tot bekentenis te brengen.</note>.</verse>

<verse osisID="Jonah.1.8"> En zij spraken tot hem: Verklaar ons, om welke reden dit ongeluk ons overkomt: wat is uw bedrijf? welk is uw vaderland? en waarheen gaat gij? of uit welk volk zijt gij?</verse>

<verse osisID="Jonah.1.9"> En hij sprak tot hen: Een Hebreër<note n="630">Deze naam werd alleen gebezigd door vreemden of door Israëlieten, die tot vreemden spraken. Vgl. Gen. XIV 13.</note> ben ik, en ik vrees den Heer, den God des hemels, die de zee en het droge gemaakt heeft.</verse>

<verse osisID="Jonah.1.10"> En de lieden vreesden met groote vreeze<note n="631">Want de God van Israël was om zijne wonderdaden bij de heidensche volken gevreesd.</note> en spraken tot hem: Wat hebt gij dit gedaan? (Want de lieden wisten, dat hij van het aangezicht des Heeren wegvluchtte, daar hij het hun had bekend gemaakt.)</verse>

<verse osisID="Jonah.1.11"> En zij spraken tot hem: Wat zullen wij u doen, ten einde de zee bedare voor ons? Want de zee werd gaandeweg onstuimiger.</verse>

<verse osisID="Jonah.1.12"> En hij sprak tot hen: Neemt mij op en werpt mij in de zee, en de zee zal bedaren voor u; want ik weet, dat om mijnentwil deze zware storm over u gekomen is<note n="632">Uit het allen bedreigend doodsgevaar begrijpt Jonas, dat God het offer van zijn leven vordert, en in boetvaardige onderwerping aan Gods wil is hij tot dat offer bereid.</note>.</verse>

<verse osisID="Jonah.1.13"> En de lieden roeiden om naar het droge terug te keeren, maar zij vermochten het niet; want de zee werd gaandeweg onstuimiger tegen hen.</verse>

<verse osisID="Jonah.1.14"> En zij riepen tot den Heer en zeiden: Wij smeeken, o Heer, laat ons niet omkomen wegens het leven van dezen man en reken ons geen onschuldig bloed aan; want Gij, Heer, gelijk het U behaagde, hebt Gij gedaan<note n="633">De schepelingen vreezen den God van Jonas te beleedigen door zijnen dienaar in de zee te werpen en, beducht voor zijne goddelijke wraak, bidden zij, dat Jehova het bloed of het leven van Jonas, die ten opzichte van hen onschuldig was, niet op hen zou wreken. Uit de verklaring van Jonas zelven (v. 12) en uit den steeds heviger woedenden storm bleek hun, dat de Heer het offer van Jonas' leven vorderde; daarom zeggen zij: Gij hebt gedaan enz., d.i. Gij hebt ons uwen wil, dat Jonas sterve, duidelijk genoeg te kennen gegeven.</note>.</verse>

<verse osisID="Jonah.1.15"> En zij namen Jonas op en wierpen hem in de zee, en de zee stond stil van hare onstuimigheid.</verse>

<verse osisID="Jonah.1.16"> En de lieden vreesden met groote vreeze den Heer<note n="634">In het plotseling bedaren van den storm erkennen zij de macht van Jehova.</note> en zij slachtten den Heer offers en deden geloften.</verse>

</chapter>

      
<chapter osisID="Jonah.2">
 

<title>Hoofdstuk II.</title><p>[Jo]nas in den visch. Zijn gebed tot God. Zijne redding.</p>


<verse osisID="Jonah.2.1"> En de Heer beschikte een grooten visch om Jonas in te zwelgen<note n="635">De Septuagint en de Vulgaat (Matth. XII 40) noemen den visch Kêtos, Cete, welk woord in het algemeen zeegedrocht beteekent. Welk zeegedrocht hier bepaaldelijk bedoeld wordt, zegt het Bijbelverhaal niet. Vroeger dacht men veelal aan een walvisch; doch reeds A Lapide en Sanctius achtten het op wetenschappelijke gronden waarschijnlijker, dat het een reuzenhaai (squalus carcharias) zou geweest zijn. Dit zeemonster, dat in de Middellandsche zee voorkomt, blijft gewoonlijk in de nabijheid van de schepen en kan, naar men beweert, niet slechts een volwassen mensch, maar ook paarden en runderen inslokken. Sommigen houden het voor natuurlijkerwijze mogelijk, dat een mensch binnen dat gedrocht kan ademen. Hoe dit zij, zeker deed God, die Jonas wilde redden, hier een groot wonder.</note>;</verse> 
<verse osisID="Jonah.2.1">en Jonas was in den buik van den visch drie dagen en drie nachten<note n="636">Naar Hebr. spraakgebruik beteekent dit niet zelden (vgl. Esth. IV 16 met V 1) een etmaal met een gedeelte van den voorgaanden en van den volgenden dag. Zoo ook hier; dit blijkt uit de woorden van den Zaligmaker (Matth. XII 40), die het verblijf van Jonas in den visch het teeken, d.i. het voorafbeeldend wonder, noemde van zijn verblijf in het graf tot den derden dag.</note>.</verse>

<verse osisID="Jonah.2.2"> En Jonas bad tot den Heer, zijnen God, uit den buik van den visch.</verse>

<verse osisID="Jonah.2.3"> En hij sprak<note n="637">Wat den vorm betreft, werd dit gebed door den profeet waarschijnlijk na zijne redding opgesteld, overeenkomstig de gevoelens, die hem in den visch bezield hadden. Aan de Psalmen, die de vrome Jonas gewoon was te bidden, zijn de gevoelens en bewoordingen grootendeels ontleend. Hij schildert het uiterste gevaar, waarin hij verkeert, drukt zijn vaste verwachting der aanstaande redding uit en sluit met een lof- en dankgebed.</note>:

Geroepen heb ik uit mijnen nood tot den Heer, en Hij heeft mij verhoord; uit den buik der onderwereld heb ik geroepen, en Gij hebt mijne stem verhoord<note n="638">Vgl. Ps. XVII 7 en CXIX 1. Te midden der golven van de stormachtige zee en daarna in den buik van den visch, was hij als 't ware in den buik der onderwereld. En toch bleef hij daar door Gods barmhartigheid in het leven; daarom mocht hij vol vertrouwen hopen, dat God zijn gebed om redding zou verhooren.</note>.</verse>

<verse osisID="Jonah.2.4"> En Gij hebt mij nedergeworpen in de diepte, in het hart der zee, en de vloed heeft mij omgeven; al uwe waterkolken en uwe baren zijn over mij heengegaan.</verse>

<verse osisID="Jonah.2.5"> En ik, ik sprak: Verstooten ben ik uit het aanschijn uwer oogen; nochtans zal ik wederom uwen heiligen tempel aanschouwen<note n="639">Hij dacht in dat angstige oogenblik: omdat ik heb willen vluchten van het aangezicht des Heeren, heeft God mij verstooten uit het aanschijn zijner oogen (Ps. XXX 23), d.i. uitgesloten van de teedere zorg, die Hij zijnen vrienden betoont. Maar omdat God voortging hem daar het leven te sparen, hoopte hij den Heer nog te mogen aanbidden in den heiligen tempel van Jerusalem. Vgl. Ps. V 8.</note>.</verse>

<verse osisID="Jonah.2.6"> Omgeven hebben mij de wateren tot aan de ziel<note n="640">Zij zouden mij het leven benemen, zoo God mij niet wonderdadig behoedde. Vgl. Ps. XVII 5 en LXVIII 2.</note>; de afgrond heeft mij omsloten, de oceaan heeft mijn hoofd overdekt<note n="641">Volgens den grondtekst: ‘zeegras (dat op den bodem der zee groeit) was om mijn hoofd gewonden’. Zoo diep was hij neergeploft!</note>.</verse>

<verse osisID="Jonah.2.7"> Tot de uiteinden der bergen<note n="642">Tot den bodem der zee, waar de bergen hunne grondslagen schijnen te hebben. Vgl. Ps. XVII 16.</note> ben ik neergedaald; de sluitboomen der aarde<note n="643">Zoo noemt Jonas de diepe wateren, daar zij den drenkeling voor eeuwig, d.i. voor altijd, van de aarde afsluiten.</note> hebben mij afgesloten voor eeuwig; en opvoeren uit het verderf zult Gij mijn leven, o Heer, mijn God<note n="644">Een uitroep van onbegrensd vertrouwen in het uiterst levensgevaar. Vgl. Ps. XXIX 4.</note>!</verse>

<verse osisID="Jonah.2.8"> Toen mijne ziel in mij benauwd werd, ben ik den Heer indachtig geworden<note n="645">De gedachte aan God was toen mijn eenige troost.</note>, opdat mijn gebed kome tot U, tot uwen heiligen tempel<note n="646">Naar de wijze der vrome Israëlieten richtte Jonas zich in den geest naar den tempel van Jerusalem (Dan. VI 10; Ps. LXII 2, 3).</note>.</verse>

<verse osisID="Jonah.2.9"> Die ijdelheden vruchteloos vereeren, stooten van zich de erbarming af<note n="647">Hij troost zich met de gedachte, dat hij tot de dienaren van Jehova behoort, want ongelukkig zijn zij, die ‘ijdelheden des bedrogs’ (Hebr.), d.i. afgoden vereeren, die niets dan ijdelheid en bedrog zijn (vgl. Ps. XXX 7). Zij verwijderen zich van God, die de erbaming zelve is (vgl. Ps. CXLIII 2).</note>.</verse>

<verse osisID="Jonah.2.10"> Ik echter zal met lofgezang offeren aan U; al de geloften, die ik deed, zal ik voor de redding volbrengen aan den Heer.</verse>

<verse osisID="Jonah.2.11"> En de Heer sprak tot den visch, en deze spuwde Jonas uit op het droge.</verse>

</chapter>

      
<chapter osisID="Jonah.3">
 

<title>Hoofdstuk III.</title><p>De prediking van Jonas te Ninive.</p>


<verse osisID="Jonah.3.1"> En het woord des Heeren is geschied tot Jonas ten tweeden male<note n="648">Misschien begaf zich Jonas na zijne redding aanstonds naar den tempel van Jerusalem om zijne geloften (II 10) te gaan volbrengen. Dáár zal hem dan de barmhartige God ten tweeden male zijn bevel hebben gegeven.</note>, zeggende:</verse>

<verse osisID="Jonah.3.2"> Maak u op en ga naar Ninive, de groote stad, en predik aldaar de prediking, die Ik tot u spreek.</verse>

<verse osisID="Jonah.3.3"> En Jonas stond op en ging naar Ninive volgens het woord des Hee- ren; en Ninive was een groote stad van drie dagreizen<note n="649">Onder den naam van Ninive, de groote stad genoemd (I 2; III 2, 3), worden, behalve het eigenlijke Ninive, waarschijnlijk nog drie aangrenzende steden begrepen: Rechoboth Ir, Chale en Resen, welke vier steden te zamen ook Gen. X 11 in het Hebr. ‘de groote stad’ heeten. De omtrek dier stedengroep bedroeg, volgens de opmeting der assyriologen, negentien geographische mijlen, dat ongeveer gelijk is aan drie dagreizen.</note>.</verse>

<verse osisID="Jonah.3.4"> En Jonas ving aan de stad binnen te gaan, ééne dagreize<note n="650">Niet regelrecht de stad van het eene naar het andere einde doorloopende, maar langs pleinen en straten gedurende één dag rondgaande.</note>; en hij riep en zeide: Nog veertig dagen en Ninive zal verwoest worden!</verse>

<verse osisID="Jonah.3.5"> En de lieden van Ninive geloofden in God; en zij kondigden een vasten af en kleedden zich in boetezakken van den grootste tot den kleinste<note n="651">De God, door Jonas gepredikt, was ook onder de heidenen om zijne groote wonderdaden bekend. Daarom geloofden de Ninivieten, die, volgens hunne spijkerschriftoorkonden, voor hunne goden en voor die van andere volken eerbied hadden, te eerder in dien God, d.i. in de bedreiging door Gods profeet gedaan.</note>.</verse>

<verse osisID="Jonah.3.6"> En het woord drong door tot den koning van Ninive; en hij stond op van zijnen troon en legde zijn gewaad af en hulde zich in een boetezak en zat neder in de asch<note n="652">Zijn gewaad: volgens den grondtekst, zijn koninklijken mantel. In de asch zitten is bij oostersche volken een blijk van diepen rouw.</note>.</verse>

<verse osisID="Jonah.3.7"> En hij liet uitroepen en zeggen in Ninive, uit naam des konings en zijner rijksgrooten, aldus: De menschen en het vee en de runderen en het klein vee zullen geen voedsel nemen en niet te weide gaan en geen water drinken.</verse>

<verse osisID="Jonah.3.8"> En in boetezakken zullen zij zich hullen, menschen en vee<note n="653">Om de onderdanen tot boete op te wekken, liet de koning ook de dieren aan den rouw deelnemen; dit geschiedde volgens de oostersche zeden, welke ook later nog in zwang waren; zoo bericht Herodotus (IX 24), dat de Perzen na den dood van den veldheer Mardonius de paarden van hunne manen beroofden.</note>, en met aandrang zullen zij roepen tot den Heer; en een ieder bekeere zich van zijnen boozen weg en van het onrecht, dat in hunne handen is<note n="654">Door den boozen weg schijnen vooral de zonden van ontucht bedoeld (vgl. Gen. VI 12); daarbij deden zij teruggave van het onrechtvaardig goed, dat zij bezaten.</note>.</verse>

<verse osisID="Jonah.3.9"> Wie weet, of God niet verandere en vergeving schenke; en of Hij niet terugkeere van zijn grimmigen toorn, zoodat wij niet zullen omkomen?</verse>

<verse osisID="Jonah.3.10"> En God zag hunne werken, dat zij zich bekeerden van hunnen boozen weg; en God kreeg mededoogen ten opzichte van het onheil, dat Hij gezegd had hun te zullen doen, en Hij deed het niet.</verse>

</chapter>

      
<chapter osisID="Jonah.4">
 

<title>Hoofdstuk IV.</title><p>Jonas is ontevreden. De wonderplant. God rechtvaardigt zijn besluit.</p>


<verse osisID="Jonah.4.1"> En Jonas werd verdrietig met zielsverdriet en hij werd vergramd<note n="655">Het viel den profeet hard, dat die vijanden van Israël (vgl. I noot 1) gespaard bleven.</note>.</verse>

<verse osisID="Jonah.4.2"> En hij bad tot den Heer en sprak: Ach, Heer, was dit niet mijn woord, toen ik nog in mijn land was<note n="656">Klagend zegt hij, die uitkomst te hebben verwacht; reeds vóór zijn vertrek naar Ninive had hij dit woord tot zich zelven gesproken: op mijne prediking zullen de Ninivieten boetvaardigheid doen en dan door God gespaard worden.</note>? Daarom heb ik mij gehaast naar Tharsis te vluchten; ik weet toch, dat Gij een God zijt, goedertieren en barmhartig, lankmoedig en rijk aan ontferming en verzoenlijk ten opzichte van het onheil.</verse>

<verse osisID="Jonah.4.3"> En nu, Heer, ach! neem mijne ziel van mij weg, want beter is mij de dood dan het leven!</verse>

<verse osisID="Jonah.4.4"> En de Heer zeide: Meent gij, dat gij u met reden vergramt?</verse>

<verse osisID="Jonah.4.5"> En Jonas ging uit de stad en zette zich neder oostwaarts van de stad; en hij maakte zich daar eene loofhut en zette zich daaronder in de schaduw, totdat hij zien zou, wat aan de stad zou geschieden<note n="657">Jonas hoopte nog, dat Ninive zou gestraft worden. Misschien gaf de vraag van God (v. 4) hiertoe aanleiding.</note>.</verse>

<verse osisID="Jonah.4.6"> En de Heere God beschikte eene klimopplant<note n="658">Het Hebr. kikaion beteekent, volgens de beschrijving van den H. Hiëronymus, waarschijnlijk den ricinus communis, den gemeenen wonderboom of palma Christi. Deze plant, die van nature snel opgroeit ter hoogte van een struikgewas, verhief zich door een wonder in één nacht (zie v. 10) tot die hoogte, dat hare breede bladeren voor Jonas de gewenschte schaduw gaven.</note>, en zij schoot op bo- ven het hoofd van Jonas, opdat zij eene schaduw zou zijn boven zijn hoofd en zij hem zou beschutten; want hij was lijdend; en Jonas verblijdde zich over de klimopplant met groote blijdschap.</verse>

<verse osisID="Jonah.4.7"> En God beschikte eenen worm, des anderen daags bij het opgaan van den dageraad; en deze stak de klimopplant en zij verdorde.</verse>

<verse osisID="Jonah.4.8"> En toen de zon was opgegaan, gebood de Heer aan een heeten en brandenden wind; en de zon stak op Jonas' hoofd en hij versmachtte en hij wenschte voor zijne ziel<note n="659">d.i. Hij wenschte zich zelven toe.</note>, dat zij mocht sterven, en hij sprak: Beter is het mij te sterven dan te leven.</verse>

<verse osisID="Jonah.4.9"> En de Heer zeide tot Jonas: Meent gij, dat gij u met reden vergramt wegens de klimopplant? En hij zeide: Met reden vergram ik mij ten dood toe<note n="660">De profeet veroordeelt echter zich zelven, gelijk de Heer hem v. 10, 11 aantoont.</note>.</verse>

<verse osisID="Jonah.4.10"> En de Heer zeide: Gij, gij zijt verdrietig over de klimopplant, aan welke gij geen moeite hebt besteed en die gij niet hebt doen groeien, die in éénen nacht is geworden en in éénen nacht is te niet gegaan.</verse>

<verse osisID="Jonah.4.11"> En Ik, zal Ik Ninive niet sparen, de groote stad, waarin meer dan honderd twintig duizend menschen zijn, die geen onderscheid kennen tusschen hunne rechter en linker, en zooveel vee<note n="661">Had Jonas gewenscht, dat die plant in het leven was gebleven om zijnentwil, hoeveel te meer had hij zich moeten verheugen, dat Ninive gespaard bleef om wille van zoovele onschuldige kinderen! Dat ook aan het vele vee gedacht wordt, toont Gods zorg zelfs voor redelooze schepselen.</note>?</verse>


</chapter>
</div>
<div canonical="true" osisID="Mic" type="book">
		<title short="Micheas" type="main">De Profetie van Micheas</title>
		<title>Inleiding</title>
<p><hi type="bold">De profeet Micheas</hi> (Hebr. Micha of Michaja, d.i. wie is gelijk Jehova?) wordt (I 1) door den bijnaam ‘de Morasthiet’ onderscheiden van een ouderen profeet, die (III Reg. XXII 8) Micheas, zoon van Jemla, heet. Waarschijnlijk was Morasthi (volgens velen het in den grondtekst I 14 genaamde Moreschet-Gath), een stadje ten zuidwesten van Jerusalem, zijne geboorteplaats. Hij behoorde tot het rijk van Juda; zijne profetieën betreffen ook hoofdzakelijk Juda en Jerusalem.</p>
<p>Blijkens het opschrift (I 1) heeft Micheas ‘in de dagen van Joathan, Achaz en Ezechias’, bijgevolg tegen het einde der achtste eeuw v.Chr., geprofeteerd. Hij was een tijdgenoot van Isaias, met wiens geschrift de profetie van Micheas op niet weinige plaatsen overeenstemt.</p>
<p>Onder den goddeloozen koning Achaz, die de afgoderij van Israël in zijn rijk had ingevoerd (IV Reg. XVI 3; II Par. XXVIII 3), verzonk gansch Juda steeds dieper in den poel van zedenbederf. Vooral de misdaden van dien diep bedorven tijd bestreed Micheas in zijne prediking; vrijmoedig en onverschrokken verweet hij aan de leidslieden van Juda en aan de grooten van Jerusalem hunne afpersingen en onrechtvaardigheden.</p>
<p>De profetie bevat den korten inhoud der prediking, welke Micheas  onder de drie genoemde koningen gehouden heeft. Het onderwerp, dat hij volgens de behoefte dier tijden behandelde, was drieërlei: de bestraffing der vooral door de leidslieden en de grooten van Jerusalem bedreven zonden; de voorspelling van het goddelijk wraakgericht, dat Israël en Samaria, maar inzonderheid Juda en Jerusalem zou treffen; de goddelijke belofte der herstelling van Juda en Jerusalem, welke voltooid zou worden door de zegeningen van den Messias, wiens komst in bijzonderheden geschilderd wordt. Dit drieledig onderwerp behandelt Micheas in zijn boek drie malen in even zoovele afdeelingen, welke telkens met ‘Hoort’ (I 2; III 1; VI 1) beginnen. In de eerste en derde afdeeling treden meer de zonden en hare bestraffing, in de tweede meer de belofte der herstelling op den voorgrond.</p>
<p>Micheas heeft, waarschijnlijk aan het einde van zijne loopbaan, nog vóór de verwoesting van Samaria en den ondergang van het noordelijk rijk, welke feiten als toekomstig voorspeld worden, dus vóór het zevende jaar van koning Ezechias, zijne profetieën zelf op schrift gebracht. De echtheid en de ongeschondenheid der profetie worden door het opschrift, maar vooral door de voortdurende overlevering gestaafd.</p>
<p>De goddelijke ingeving van den profeet is blijkbaar uit zijne duidelijke en reeds vervulde profetieën; vooral zijne godspraak betreffende de geboorte van den Verlosser te Bethlehem is treffend. Reeds Isaias (II 2) haalt het woord van zijnen tijdgenoot aan als goddelijke profetie. Ten tijde van Jeremias erkenden de oudsten des volks openlijk het gezag van Micheas (zie Jer. XXVI 17, 18). Uit het plechtig getuigenis van den Hoogen Raad der Joden (Matth. II 5) blijkt onweersprekelijk, dat de Synagoog ten tijde van Christus het goddelijk en canoniek gezag der profetie hoog vereerde.</p>

<chapter osisID="Mic.1"> 


<title>Hoofdstuk I.</title>
<p>Opschrift (v. .1 Verschijning van den goddelijken Rechter om de afgoderij van Samaria te straffen (v. 2-7). Gods wraakgericht over Juda: in de namen zijner steden schuilt eene voorbeduiding der naderende rampen (v. 8-16).</p>
<verse osisID="Mic.1.1"><hi type="bold">HET</hi> woord des Heeren, dat geschied is tot Micheas, den Morasthiet, in de dagen van Joathan, Achaz en Ezechias, koningen van Juda, dat hij gezien heeft aangaande Samaria en Jerusalem<note n="662">Gezien, in profetische gezichten. Samaria, de hoofdstad van Israël, wordt eerst genoemd, omdat Israël's boosheid grooter is en het eerst zal gestraft worden.</note>.</verse>

<verse osisID="Mic.1.2"> Hoort, gij volken altegader, en luistere de aarde en hare volheid<note n="663">Alle schepselen der aarde.</note>! En de Heere God zij u ten getuige, de Heer uit zijn heiligen tempel<note n="664">De Heere God zij u, d.i. tegen u. Dit ziet niet op de, meer rhetorisch dan werkelijk, als toehoorders van het gericht opgeroopen getuigen, de volken der aarde, maar op de in het opschrift genoemde hoofdsteden van het schuldige volk Gods, waartegen de Heer als aanklagende getuige en tevens als straffende rechter gaat optreden. Gods tempel is niet de aardsche, die van Jerusalem, maar de hemelsche tempel; dit blijkt uit v. 3.</note>!</verse>

<verse osisID="Mic.1.3"> Want zie, de Heer zal uitgaan van zijne plaats; en Hij zal nederdalen en treden op de hoogten der aarde<note n="665">Zoo dikwerf God zijne straffende gerechtigheid hier beneden doet gevoelen, wordt Hij gedacht van zijne plaats in den hemel neder te dalen op aarde, waar Hij het eerst op de voor de menschen onbereikbare hoogten, d.i. de toppen der bergen, den voet zet.</note>.</verse>

<verse osisID="Mic.1.4"> En verteerd zullen worden de bergen onder Hem, en de dalen zullen vaneensplijten, gelijk was voor het aanschijn des vuurs en als wateren, die neerstorten in de diepte<note n="666">Gods komst ten gerichte wordt beschreven in beelden, ontleend aan zijne verschijning onder onweder op Sinaï (vgl. Exod. XIX 16; Jud. V 4, 5; Ps. XVII 8-16). De vergelijking gelijk was enz. (vgl. Ps. LXVII 3) behoort tot het eerste verslid, volgens het Hebr.: ‘de bergen smelten’; de andere vergelijking als wateren ziet op de door regenvlagen splijtende dalen.</note>!</verse> 


<verse osisID="Mic.1.5"> Om het misdrijf van Jacob is dat alles, en om de zonden van het huis Israël! Wat is het misdrijf van Jacob? Immers Samaria? En welke zijn de hoogten van Juda? Immers Jerusalem<note n="667">Die schrikwekkende openbaring van Gods toorn geschiedt om het misdrijf van Jacob, d.i. het huis van Israël. Uit de hoofdsteden der beide rijken had de zonde zich voortgeplant: uit Samaria het misdrijf, Hebr.: ‘de afval’, de afgoderij door gansch Israël (vgl. III Reg. XII 28; XVI 25, 32, 33); uit Jerusalem het misbruik der hoogten of bamôth, d.i. der verboden heiligdommen, door geheel Juda (vgl. IV Reg. XXIII 5).</note>?</verse>

<verse osisID="Mic.1.6"> En Ik zal Samaria maken als een steenhoop op een veld, wanneer een wijngaard geplant wordt<note n="668">Eerst het wraakgericht over Samaria. Een steenhoop samengeraapt uit een veld, dat tot wijngaard bestemd is; wanneer een wijngaard enz., de grondtekst heeft: ‘tot wijngaardplantingen’; zoo ook de Septuagint. De profetie is letterlijk vervuld: op de hellingen van den heuvel, die eens het trotsche Samaria droeg, getuigen nog heden de puinhoopen van de vroegere pracht dier stad.</note>; en Ik zal zijne steenen neerhalen in het dal en zijne grondslagen zal Ik blootleggen.</verse>

<verse osisID="Mic.1.7"> En al zijne gesneden beelden zullen omgehouwen en al zijne geschenken verbrand worden in het vuur, en al zijne afgoden zal Ik prijsgeven aan het verderf; want van hoerengeschenken zijn zij verzameld en tot hoerengeschenken zullen zij wederkeeren<note n="669">Samaria is hier voorgesteld als eene boeleerster, omdat zijne inwoners zich schuldig maakten aan geestelijke hoererij, d.i. aan afgoderij (zie Osee I noot 2). Zij beschouwden hun tijdelijk gewin, hunne rijkdommen als een hoerengeschenk, d.i. als het loon hunner geestelijke hoererij, als geschenken hunner afgoden (zie Osee II 5); die rijkdommen werden door hen weder gebezigd tot versiering hunner afgodstempels, tot geschenken aan hunne goden (zie Osee II 8). Die geschenken nu zullen òf in het vuur verbrand worden, omdat zij in hun oorsprong onrein werden geacht (vgl. Lev. XIV 55), want van hoerengeschenken zijn zij verzameld; òf zij zullen tot hoerengeschenken wederkeeren, d.i. door de Assyriërs geroofd en weder gebezigd worden tot opluistering der afgodische tempels van Ninive.</note>.</verse>

<verse osisID="Mic.1.8"> Hierover zal ik weeklagen en jammeren; ik zal optreden ontkleed en naakt; ik zal eene weeklacht aanheffen als die der draken en eenen klaagtoon als dien der struisen<note n="670">Naakt, d.i. zonder zijne gewone bovenkleederen (vgl. Isai XX 2), ten teeken van rouw over Israël, zal de profeet in het openbaar weeklagen. Als die der draken, Hebr.: ‘der jakhalzen’, die des nachts een akelig gejank doen hooren. Struisen maken een klagend, stenend geluid. Vgl. Job XXX 29.</note>.</verse>

<verse osisID="Mic.1.9"> Want hopeloos is zijne wonde, want zij komt tot aan Juda, zij reikt tot aan de poort van mijn volk, tot aan Jerusalem<note n="671">De aan Samaria geslagen wonde, m.a.w. de slagen door den vijand aan stad en land toegebracht, is onheelbaar en, wat den profeet nog bitterder doet jammeren, tot in Juda dringt de vijandelijke verwoesting binnen, tot aan de poort, waar zijn volk zich pleegt te verzamelen, d.i. tot aan Jerusalem. Hij ziet in zijn profetisch gezicht den val van Samaria en dien van Jerusalem onmiddellijk op elkander volgen, omdat zij, hoewel door meer dan een eeuw van elkander gescheiden, gevolgen waren van dezelfde oorzaak, den afval van Jehova.</note>!</verse>

<verse osisID="Mic.1.10"> Maakt het niet bekend te Geth, weent geene tranen<note n="672">De ondergang van Juda wordt (v. 10-16) als reeds tegenwoordig geschilderd. De zwaarste smart is het lachen der vijanden. Derhalve waarschuwt hij de Israëlietische vluchtelingen hunne smart te bedwingen in de Philistijnsche stad Geth.</note>; bestrooit u in het Stofhuis met stof<note n="673">De profeet noemt tien steden van het rijk Juda, welker namen de naderende rampen aanduiden. In de Vulgaat zijn die eigennamen vertaald en daardoor ging de zinspeling verloren. In dit vers echter bleef zij bewaard; Hebr. ‘te Beth-Ophra (Stofhuis, in Benjamin; zie Jos. XVIII 23), wentel u in het stof’ ten teeken van rouw (vgl. II Reg. XII 16).</note>.</verse>

<verse osisID="Mic.1.11"> En gij, Schoone woonstede, gaat henen met schande bedekt; niet uitgegaan is zij, die aan den uitgang woont; van u zal het naburige huis, dat op zich zelf staat, de weeklacht overnemen<note n="674">Schoone-woonstede, Hebr.: ‘Sjaphir’ (in Juda) gaat henen in ballingschap, ‘in schandelijke naaktheid’, (Hebr.). Die aan den uitgang woont, Hebr. ‘de bewoonster van Zaänan’ (naam afgeleid van uittrekken) ‘kan niet uittrekken’, maar wordt door den vijand ingesloten. Het naburige huis, Hebr.: ‘Beth-haezel (nevenhuis, Azal nabij Jerusalem Zach. XIV 5) weeklaagt’, want ‘van u uit neemt de vijand zijne stelling’.</note>.</verse>

<verse osisID="Mic.1.12"> Want ziek geworden naar het goede is zij, die woont in bitterheden<note n="675">De bevolking van Maroth (bitterheden) ‘krimpt ineen’ (van wanhopig verlangen) ‘naar iets goeds’ (Hebr.).</note>, omdat het onheil afdaalt van den Heer naar de poort van Jerusalem<note n="676">Jerusalem staat als de hoofdstad te midden der hier genoemde steden.</note>.</verse>

<verse osisID="Mic.1.13"> Het gerammel van het vierspan is tot ontzetting voor de bewoonster van Lachis; het begin der zonde is het voor de dochter Sion, dat in u gevonden werden de misdrijven van Israël<note n="677">Lachis in het zuiden van Juda. De van het Noorden gekomen vijand overdekt dus reeds het gansche land. Hebr.: ‘Span de rossen voor den wagen, o Lachis’ (Renstad), om haastig te vluchten. Lachis had het eerst de afgoderij van Israël nagevolgd en van daar had zich die zonde over Juda tot in Jerusalem (dochter Sion) verbreid.</note>.</verse>

<verse osisID="Mic.1.14"> Daarom zal zij verspieders zenden over het erfdeel Geth<note n="678">Zij, de dochter Sion, zal verspieders zenden om het door de vijanden ingenomen erfdeel Geth, d.i. Juda's erfdeel nabij Geth, terug te winnen. Hebr.: Gij Sion, ‘stel den scheidbrief op voor Moreschet-Gath’, om afstand te doen van die stad. In Moreschet ligt eene zinspeling op den Hebr. naam van ‘verloofde’, daarom is er sprake van ‘scheidbrief’.</note>; het Leugenhuis is tot bedrog voor de koningen van Israël<note n="679">Het Leugenhuis, Hebr.: ‘Akhzib’, bedriegt de koningen van Israël, die rekenden op zijne sterkte.</note>.</verse>

<verse osisID="Mic.1.15"> Andermaal zal Ik u eenen erfgenaam toebrengen, bewoonster van Maresa<note n="680">Maresa (bezitneming), evenals Akhzib in de vlakte van Juda, krijgt een vreemden bezitter.</note>; tot aan Odolla komt de heerlijkheid van Israël<note n="681">Israëls vorsten zullen zich, gelijk eertijds David (I Reg. XXII 1; II Reg. XXIII 13), moeten verbergen in de spelonken van Odolla.</note>.</verse>

<verse osisID="Mic.1.16"> Maak u kaal en scheer u wegens uwe kinderen, uwe lievelingen; maak uwe kaalheid breed, gelijk de arend; want gevankelijk zijn zij weggevoerd van u<note n="682">Het woord is gericht tot Jerusalem, dat over zijne kinderen, de overige steden van Juda, de bij de Hebreërs gewone teekenen van rouw moet dragen (vgl. Is. XV 2; Jer. VII 29; XVI 6). Het Hebr. nasar beteekent ook gier; hier kan dus de kaalkoppige aasgier bedoeld zijn.</note>.</verse>

</chapter>

      
<chapter osisID="Mic.2">
 

<title>Hoofdstuk II.</title>
<p>Geweldenarijen en afpersingen der grooten (v. 1-5); bedriegerijen der valsche profeten (v. 6-7). God zal het zondige Juda verstrooien, maar het betere deel bijeenverzamelen (v. 8-13).</p>


<verse osisID="Mic.2.1"> Wee u, die onnutte dingen uitdenkt en kwaad bedrijft op uwe legersteden! Bij het morgenlicht voeren zij het uit, want tegen God is hunne hand<note n="683">Het I 10-16 beschreven wee zal over Juda komen om de geweldenarijen der overheid. Zoodra de morgen komt, voeren zij het in den nacht bedachte kwaad uit, dat tegen God zelf gericht is. Wat de laatste woorden betreft, kan het Hebr. vertaald worden: ‘want het is in de macht hunner hand’, d.i. zij hebben het gezag, en misbruiken zoo hunne macht om te verdrukken.</note>.</verse>

<verse osisID="Mic.2.2"> En begeerig waren zij naar akkers en zij namen ze met geweld, en zij roofden huizen; en zij pleegden geweld aan den man en aan zijn huis, aan den man en aan zijn erf<note n="684">De profeet schildert in bijzonderderheden, welk kwaad zij uitgedacht en volvoerd hebben. Het verklarende en zijn huis, en zijn erf zegt, in welk opzicht zij geweld pleegden aan den man. Den een werd om zijn huis, den ander on zijnen akker geweld aangedaan.</note>.</verse>

<verse osisID="Mic.2.3"> Derhalve zegt dit de Heer: Zie, Ik bedenk tegen dit geslacht een kwaad, waaraan gij uwe halzen niet zult onttrekken, en gij zult niet trots wandelen, want het is een allerrampzaligste tijd<note n="685">Het door God bedreigde kwaad wordt als een zwaar juk gedacht, waaronder zij hun trotschen nek moeten krommen.</note>.</verse>

<verse osisID="Mic.2.4"> Te dien dage zal men over u een spreuk bezigen en met lust een lied zingen<note n="686">Hun ongeluk zal spreekwoordelijk worden en het onderwerp van een treurlied zijn.</note>, zeggende: Door ontvolking zijn wij verwoest; het deel van mijn volk is vervreemd; hoe zal het van mij wijken, daar hij terugkeert om onze akkers te verdeelen<note n="687">Een uitroep van smart in den mond van Juda: Hoe zal het ongeluk van mij wijken, daar de overwinnaar gedurig terugkeert, om onze akkers onder zijne soldaten als buit te verdeelen. In het Hebr. luidt het treurlied: ‘Het is geschied! - zal men zeggen - wij zijn overweldigd, geheel en al; het deel van mijn volk vervreemdt Hij; hoe ontgaat het mij! aan den afvallige (den heidenschen vijand) deelt Hij onze akkers uit’.</note>.</verse>

<verse osisID="Mic.2.5"> Daarom zal er niemand zijn, die u het meetsnoer werpt op een lot in de gemeente des Heeren<note n="688">De profeet bevestigt, dat zij hunne bezittingen in Palestina zullen verliezen. Hij zinspeelt op de verdeeling des lands onder Josuë: de akkers waren toen door het meetsnoer opgemeten en in aandeelen of loten verdeeld in de gemeente van Gods volk.</note>.</verse>

<verse osisID="Mic.2.6"> Spreekt niet, zeggende: Niet druppen zal hij op zulken, niet vatten zal de smaad<note n="689">De valsche profeten spreken tot de ware godsgezanten: Op zulken, op de door God gezegende kinderen van Abraham, mag uwe dreigende profetie niet druppen (zie Amos VII noot 21), op hen zal de door u voorspelde smaad niet vatten.</note>!</verse>

<verse osisID="Mic.2.7"> Het huis Jacob zegt: Is dan des Heeren geest verkort of zijn zoodanig zijne gedachten? Zijn mijne woorden niet goedig voor hem, die rechtschapen wandelt<note n="690">God antwoordt aan het huis Jacob, dat, door valsche profeten verleid, de bedreigingen der godsgezanten afwijst met een beroep op Gods lankmoedigheid: mijne woorden zijn goedig, beloven zegen, maar alleen voor hen, die rechtschapen, overeenkomstig mijnen wil, leven. Vgl. Ps. XVII 26, 27.</note>?</verse>

<verse osisID="Mic.2.8"> En integendeel is mijn volk als vijand opgetreden<note n="691">Maar mijn volk is niet zóó gestemd, integendeel het is ‘gisteren nog’ (Hebr.), d.i. tot in den jongsten tijd, als vijand tegen Mij opgetreden. Dit bewijst de profeet vervolgens uit verschillende in den jongsten tijd gepleegde gewelddadigheden: berooving van argeloos voorbijgaande volksgenooten, verdrijving van weduwen en weezen uit huis en erf.</note>: van boven het onderkleed weg hebt gij den mantel afgerukt; en hen, die argeloos voorbijgingen, hebt gij in den strijd gewikkeld.</verse> 


<verse osisID="Mic.2.9"> Vrouwen van mijn volk hebt gij verdreven uit het huis harer geneugten; van hare kleinen hebt gij mijnen lof ontnomen voor immer<note n="692">Het goed aan die kleinen geschonken, noemt God zijnen lof, daar Hij hierom als de vader der weezen en de beschermer der onschuldigen geprezen wordt.</note>.</verse>

<verse osisID="Mic.2.10"> Maakt u op en gaat, want hier hebt gij geen rust meer; om zijne onreinheid zal het (land) verdorven worden door een allergruwelijkst verderf<note n="693">Juda had zijnen heiligen grond door zonden bezoedeld; daarom zou het aan eene gruwelijke verwoesting worden prijsgegeven.</note>.</verse>

<verse osisID="Mic.2.11"> Och! ware ik niet een man bezield door den geest en sprak ik liever leugentaal; druppen zou ik over u tot wijn en tot dronkenschap; en dit zou een volk zijn, waarover men druppen mag<note n="694">Volgens de Vulgaat zou de profeet, indien hij zijn menschelijk gevoel raadpleegt, liever leugentaal spreken of geluk voorspellen; liever zou hij over hen druppen of prediken tot wijn en tot dronkenschap, d.i. eene toekomst van zinnelijk genot voorspellen; zulk eene prediking zou aan dit volk behagen. In het Hebr. verwijt Micheas aan Juda, dat het liever luistert naar de vleitaal der valsche profeten: ‘zoo iemand den wind najaagt (naar ijdelheid en logen streeft) en bedrieglijk liegt: Ik zal u prediken tot wijn en meedrank! zoo iemand is een profeet voor dit volk.’.</note>.</verse>

<verse osisID="Mic.2.12"> Verzamelen zal Ik Jacob, verzamelen u geheel en al; bijeenbrengen zal Ik de overblijfselen van Israël; Ik zal hen te zamen zetten als eene kudde in den schaapstal, als schapen midden in de kooi; wemelen zullen zij wegens de menigte van manschen<note n="695">Tot troost voor het betere deel van Juda voorspelt God de herstelling van zijn volk na de ballingschap; die herstelling zal eerst voltooid worden door het heil van den Messias; dan zullen die weinige overblijfselen aangroeien en zich vermenigvuldigen, zoodat zij wemelen zullen enz.</note>.</verse>

<verse osisID="Mic.2.13"> Want optrekken zal Hij, den weg vóór hen banend<note n="696">Hebr.: ‘Want voor hen uit gaat de doorbreker’, die alle beletselen uit den wég zal ruimen, God, de bevrijder van zijn volk.</note>; zij zullen doorbreken en de poort doortrekken en door haar binnentreden; en hun koning zal voor hen uitgaan en de Heer aan hunne spits<note n="697">De Heer zelf is de aanvoerder en de koning van het verloste Israël, dat Hij van overwinning tot overwinning zal voeren. Die verlosten zullen doorbreken, d.i. gesterkt door des Heeren kracht alle hinderpalen te boven komen, en de poorten der vijanden binnentreden.</note>!</verse>

</chapter>

      
<chapter osisID="Mic.3"> 
 

<title>Hoofdstuk III.</title><p>Om de zonden der vorsten en leidslieden, der valsche profeten en der priester. komt Jerusalem ten val.</p>


<verse osisID="Mic.3.1"> En ik zeide<note n="698">Tweede strafrede gericht tegen de vorsten, de valsche profeten en de priesters.</note>: Hoort, gij vorsten van Jacob en gij leidslieden van het huis Israël<note n="699">Vorsten, Hebr. ‘hoofden’ der stammen en familiën. Leidslieden, rechters en bestuurders.</note>! Is het niet uw plicht, het recht te kennen?</verse>

<verse osisID="Mic.3.2"> Gij, die het goede haat en het kwade liefhebt, die gewelddadig hunne huid van hen aftrekt en hun vleesch van hunne beenderen!</verse>

<verse osisID="Mic.3.3"> Die het vleesch van mijn volk eten en hunne huid van hen afstroopen en hunne beenderen verbrijzelen en in stukken houwen als in den ketel en als vleesch in den pot<note n="700">Door spreekwoordelijke gezegden schildert de profeet hunne geweldenarijen. In plaats van herders zijn zij roovers en slachters der kudde, die het vleesch van de beenderen halen en daarna de beenderen verbrijzelen om wille van het merg.</note>!</verse>

<verse osisID="Mic.3.4"> Dan zullen zij tot den Heer schreien, en Hij zal hen niet verhooren; en verbergen zal Hij zijn aangezicht voor hen te dien tijde, naardien zij slecht gehandeld hebben door hunne uitvindselen<note n="701">Dan, op den dag des gerichts. Uitvindselen, Hebr.: ‘euveldaden’.</note>.</verse>

<verse osisID="Mic.3.5"> Dit zegt de Heer aangaande de profeten, die mijn volk verleiden, die met hunne tanden bijten en vrede prediken<note n="702">Die, wanneer zij met hunne tanden iets te bijten krijgen, d.i. wanneer zij iets ter belooning ontvangen, vrede, geluk beloven.</note>; en zoo iemand hun niets in den mond geeft, tegen dien heiligen zij den krijg<note n="703">Verklaren zij den oorlog in naam van God.</note>!</verse>

<verse osisID="Mic.3.6"> Daarom zult gij nacht hebben in plaats van gezicht en duisternis in plaats van waarzeggerij<note n="704">Allerlei rampen, door nacht en duisternis voorgesteld, zullen over hen komen, waarbij hunne waarzeggerij hen geheel in den steek zal laten en zij als bedriegers aan de kaak zullen staan.</note>; en ondergaan zal de zon over de profeten, en donker zal de dag worden over hen.</verse>

<verse osisID="Mic.3.7"> En te schande zullen worden die gezichten zien, en te schande zullen worden de waarzeggers; en allen zullen zij hun gelaat bedekken, want er is geen antwoord van God<note n="705">Wanneer de tijd de valschheid hunner voorspellingen zal aantoonen, zullen zij van schaamte ‘hun knevelbaard’ (Hebr.) bedekken.</note>.</verse>

<verse osisID="Mic.3.8"> Ik daarentegen, vervuld ben ik met sterkte van den geest des Heeren, met recht en met moed, opdat ik aan Jacob zijn misdrijf aankondige en aan Israël zijne zonde<note n="706">Micheas spreekt in het volle bewustzijn zijner goddelijke zending. Tegenover hun vleien der volksdriften stelt hij zijne sterkte, waarmede Gods geest hem bezielt; tegenover hunne karakterloosheid zijn eerbied voor het recht en zijn moed in het bestrijden der zonden van grooten en aanzienlijken.</note>.</verse>

<verse osisID="Mic.3.9"> Hoort dit, vorsten van het huis Jacob, en rechters van het huis Israël, die het recht verafschuwt en al wat recht is verkeert,</verse>

<verse osisID="Mic.3.10"> die Sion bouwt met bloed en Jerusalem met schurkerij<note n="707">Met door gewelddadigheden en afpersingen verkregen geld.</note>!</verse>

<verse osisID="Mic.3.11"> Hunne vorsten spraken recht om geschenken en hunne priesters leeraarden om loon en hunne profeten wichelden om geld; en op den Heer steunden zij, zeggende: Is niet de Heer in ons midden? Geen kwaad zal over ons komen<note n="708">Omdat Jehova onder hen in den tempel van Jerusalem woonde, achtten zij zich beveiligd voor de slagen van Gods wraak.</note>!</verse>

<verse osisID="Mic.3.12"> Daarom, om uwentwil, zal Sion als akkerland geploegd worden, en Jerusalem zal aan een steenhoop gelijk, en de berg des tempels tot woudhoogten worden<note n="709">Het rijk van Juda zal geheel en al vernietigd worden. Sion vertegenwoordigt het koninklijk huis van David, Jerusalem geheel Juda, de tempel Juda's eeredienst. Gedurende de Babylonische ballingschap ging dit letterlijk in vervulling.</note>.</verse>

</chapter>

      
<chapter osisID="Mic.4"> 
 

<title>Hoofdstuk IV.</title>
<p>Verheffing van den tempelberg (v. 1-7); verheerlijking der stad van David (v. .8 Eerst echter moet het volk voor zijne zonde boeten door den val van Jerusalem en de wegvoering der bewoners (v. 9-13).</p>


<verse osisID="Mic.4.1"> En het zal zijn: Aan het einde der dagen zal de berg van het huis des Heeren gevestigd zijn op de kruin der bergen en verheven boven de heuvelen; en tot hem zullen de volkeren stroomen<note n="710">Aan het einde der dagen, d.i. in het tijdvak van den Messias (zie Osee III noot 12), zal de tempelberg, welks verwoesting (III 12) voorspeld was, bergen en heuvelen te boven gaan, niet in stoffelijken, maar in geestelijken zin, omdat hij het geestelijk middelpunt zal worden voor alle volken der aarde. Niet alleen de stammen Israël's, zooals onder het Oude Verbond, maar alle volken zullen er ter geestelijke bedevaart heenstroomen in dien zin, dat de vereering van Jehova, toen tot Israël beperkt, algemeen zal worden; de godsdienst door Christus gepredikt is de volmaking der wet, uit de Synagoog wordt de Katholieke Kerk geboren. Die ééne berg, tot welken alle volken samenstroomen, door zijne verhevenheid overal zichtbaar, is een treffend zinnebeeld der ééne, algemeene, zichtbare en onvergankelijke Kerk. Praeparare gebruikt de Vulgaat (zie Ps. XXIII 2; XXXII 14) in den zin van constituere. Zie de gelijkluidende plaats Is. II 2-4.</note>.</verse>

<verse osisID="Mic.4.2"> En aansnellen zullen vele natiën en zeggen: Komt, laat ons opgaan naar den berg des Heeren en naar het huis van Jacob's God; en Hij zal ons onderwijzen in zijne wegen, en wij zullen wandelen op zijne paden<note n="711">Deze onderlinge opwekking der volken teekent ons den ijver der heidenen in het beantwoorden aan Gods roepstem.</note>; want van Sion zal uitgaan de wet<note n="712">De wet, d.i. de openbaring Gods door den Messias.</note> en des Heeren woord van Jerusalem.</verse>

<verse osisID="Mic.4.3"> En Hij zal richten tusschen vele volken en Hij zal sterke natiën bedwingen tot in de verte<note n="713">Hebr.: ‘en het pleit beslechten van sterke natiën’ enz. Dit geschiedt door de voorschriften van het H. Evangelie.</note>; en zij zullen hunne zwaarden omsmeden tot ploegscharen en hunne lansen tot nouweelen; niet meer zal volk tegen volk grijpen naar het zwaard; en niet langer zullen zij leeren krijgvoeren<note n="714">De oorlogen en twisten, die volken en menschen onderling, ten gevolge der booze begeerlijkheid (Jac. IV 1), verdeelen, zullen verdwijnen, indien en voor zooverre de leer van den Messias de scheidsrechter is en als levensregel erkend en gevolgd wordt.</note>.</verse>

<verse osisID="Mic.4.4"> En een ieder zal gezeten zijn onder zijnen wijnstok en onder zij- nen vijgeboom<note n="715">Deze bij de Hebreërs spreekwoordelijke zegswijze (vgl. III Reg. IV 25) beteekent hier den in- en uitwendigen vrede, die de vrucht is van het Christendom. De wijngaard en de vijgeboom werden op het erf van iederen Israëliet gevonden.</note>, en niemand zal hen verstoren; want de mond van den Heer der heerscharen heeft gesproken.</verse>

<verse osisID="Mic.4.5"> Want alle volken zullen wandelen, elk in den naam van zijnen god; wij echter zullen wandelen in den naam van den Heer, onzen God, in eeuwigheid en langer<note n="716">Hebr.: ‘voor immer en eeuwig’; het is met nadruk gezegd.</note>!</verse>

<verse osisID="Mic.4.6"> Te dien dage, zegt de Heer, zal Ik het kreupele verzamelen; en wat Ik uitgeworpen had, zal Ik samenbrengen, alsook wat Ik geslagen had<note n="717">De goddelijke Herder zal zijn volk, dat in de ballingschap aan kreupele, verstrooide en mishandelde schapen was gelijk geworden, weder verzamelen.</note>.</verse>

<verse osisID="Mic.4.7"> En Ik zal het kreupele maken tot overblijfselen<note n="718">Tot overblijfselen, tot een uitgelezen schaar van getrouwen. Niet allen zullen de roepstem des Herders volgen.</note>, en wat ziekelijk was tot een sterk volk; en heerschen zal de Heer over hen op den berg Sion van nu af en tot in eeuwigheid<note n="719">Jehova zelf zal heerschen, d.i. koning zijn, op Sion en het koninkrijk van David, dat in de ballingschap onderging (III 12), herstellen in den aan David beloofden Zoon. Vgl. Amos IX noot 17.</note>.</verse>

<verse osisID="Mic.4.8"> En gij, omwolkte toren der kudde van de dochter Sion, tot u zal komen, ja komen zal de vroegere heerschappij, het koningschap voor de dochter Jerusalem<note n="720">Hebr.: ‘En gij, toren der kudde, heuvel van de dochter Sion’. Op Ophel, eene verhevenheid van Sion (vgl. II Par. XXVII 3), was een versterkt kasteel met toren (II Reg. V 7), ook elders (III Reg. VIII 1) ‘stad van David’ geheeten, hier toren der kudde genaamd om het (6, 7) voorafgaande beeld. In de Vulgaat heet die toren omwolkt, omdat het koningschap van David achter de wolken der ballingschap verdwijnt. Maar de vroegere heerschappij, aan de dochter Jerusalem beloofd, het koningschap van David, zal komen en voor eeuwig hersteld worden door den Zoon van David, den Messias. Vgl. Luc. I 32.</note>.</verse>

<verse osisID="Mic.4.9"> Nu, waarom krimpt gij ineen van smart<note n="721">De profeet keert terug tot het treurige heden en de aanstaande rampen.</note>? Hebt gij dan geen koning, of is uw raadsman omgekomen, dat weeën u hebben aangegrepen als eene barende?</verse> 


<verse osisID="Mic.4.10"> Wees in weeën en in arbeid, dochter Sion, als eene barende! want nu zult gij uitgaan uit de stad, en gij zult wonen in het veld<note n="722">De dochter Sion wordt uit hare woonstede verjaagd en moet als eene arme zwervelinge onder den blooten hemel op het veld wonen; het is een beeld der ballingschap.</note>, en gij zult komen tot in Babylon<note n="723">Opmerkelijk is het, dat de profeet eene Babylonische ballingschap voorspelt; in zijnen tijd, toen Assyrië oppermachtig was en over Babylon heerschte, zou men menschelijkerwijze eene Assyrische ballingschap verwachten.</note>; daar zult gij bevrijd worden; daar zal de Heer u loskoopen uit de hand uwer vijanden.</verse>

<verse osisID="Mic.4.11"> En nu zijn vele volken tegen u verzameld, die zeggen: Gesteenigd worde zij, en schouwen op Sion moge ons oog<note n="724">Hebr.: ‘Ontwijd worde zij’, d.i. van hare waardigheid van uitverkoren volk beroofd. Die vijanden verlangen zich te verzadigen aan het zien van Sion's vernedering.</note>!</verse>

<verse osisID="Mic.4.12"> Zij echter hebben de gedachten des Heeren niet verstaan, en zij hebben zijnen raadslag niet begrepen, dat Hij hen verzameld heeft als stroo op den dorschvloer<note n="725">God laat die verzameling der vijanden tegen Sion strekken, om allen gezamenlijk te richten en ‘als garven op den dorschvloer’ (Hebr.) te dorschen.</note>.</verse>

<verse osisID="Mic.4.13"> Maak u op en dorsch, dochter Sion! want uwen hoorn zal Ik maken van ijzer, en uwe hoeven zal Ik maken van brons; en vermorzelen zult gij vele volken, en dooden voor den Heer zult gij hun roofgoed, en hun vermogen voor den Heer der gansche aarde<note n="726">Men dorschte bij de Israëlieten met runderen, die met de hoeven het graan uit de aren trapten. Als dorschend rund is hier de dochter Sion voorgesteld, daarom is er sprake van hoorn en hoeven. Sion zal zijne vijanden op geestelijke wijze overwinnen en hun roofgoed, hun vermogen, d.i. hunne geroofde schatten dooden voor den Heer, d.i., volgens de verklaring van den H. Hiëronymus, aan den dienst des Heeren toewijden. Ditzelfde wordt ook beteekend door het in den grondtekst van chêrem (d.i. anathema) afgeleide werkwoord. Vgl. Lev. XXVII 28, 29.</note>.</verse>

</chapter>

      
<chapter osisID="Mic.5"> 
 

<title>Hoofdstuk V.</title>
<p>Na Sion's vernedering komt de Heerscher uit Bethlehem (v. 1-6); de heerlijkheid van zijn volk (v. 7-9). Verzaking aan alles wat vroeger ten verderve strekte (v. 10-14).</p>


<verse osisID="Mic.5.1"> Nu zult gij verwoest worden, rooversdochter: het beleg hebben zij geslagen rondom ons, met den stok zullen zij slaan op de wang van Israël's rechter<note n="727">In het Hebr. is dit vers het laatste van hoofdstuk IV. Sion heet rooversdochter om de geweldenarijen der overheid; Hebr. ‘dochter der troepen, nu moet gij u opeendringen’ om de aanstaande belegering der stad. De profeet ziet in den geest, dat de vijand het beleg slaat voor de stad, haar inneemt en de schuldige overheid, Israël's rechter, allersmadelijkst bejegent.</note>!</verse>

<verse osisID="Mic.5.2"> <hi type="italic">En gij, Bethlehem</hi> Ephrata, klein zijt gij onder de duizenden van Juda! Uit u zal Mij voortkomen die heerscher zijn zal in Israël, en zijne uitgangen zijn van den beginne, van de dagen der eeuwigheid<note n="728">In dien staat van ellende zal er voor Sion heil opdagen uit het kleine Bethlehem, dat plechtig wordt toegesproken met den ouden naam Ephrata (Gen. XXXV 16, 19). Te klein is het om te tellen onder de steden van Juda die wegens het getal harer familiën een hoofdman over duizend tot bestuurder hebben. Maar dat geringe stadje zal alle steden van Juda in beroemdheid overtreffen. Want uit u zal geboren worden de Zoon van David, aan wien de eeuwige heerschappij is voorspeld (IV 8). Uit het antwoord der schriftgeleerden (Matth. II 4-6) blijkt de overlevering der synagoog in de verklaring dezer godspraak. Zijne uitgangen, enz., de profeet geeft in geheimzinnige, doch voor den Christen niet onduidelijke termen te verstaan, niet alleen dat de komst van den Messias van den beginne af voorbereid is, maar ook dat zijn oorsprong van eeuwigheid dagteekent, dat hij de Zoon Gods is.</note>.</verse>

<verse osisID="Mic.5.3"> Daarom zal Hij hen prijsgeven tot aan den tijd, dat de barende baren zal; en de overblijfselen zijner broeders zullen wederkeeren tot de zonen van Israël<note n="729">Daarom, dewijl zoo groot een heil voor Sion te wachten is, zal God zijn volk niet voor altijd prijsgeven, maar slechts tot aan den tijd dat de barende, de door Isaias (VII 14) voorspelde Maagd, Emmanuel zal baren, die komt ‘om de verloren schapen van het huis Israël’, hier de overblijfselen zijner broeders volgens zijne menschelijke natuur genaamd, te verzamelen (Matth. XV 24).</note>.</verse>

<verse osisID="Mic.5.4"> En Hij zal staan, en Hij zal weiden in de kracht des Heeren, in de hoogheid van den naam des Heeren, zijnen God<note n="730">De Messias is de goede Herder, die zijne schapen zal weiden in de kracht des Heeren, zoodat ‘niemand zijne schapen uit zijne hand zal wegrooven’ (Joan. X 28), in de hoogheid van den naam, d.i. in den verheven naam des Heeren.</note>; en zij zullen wederkeeren, want nu zal Hij verheerlijkt worden tot aan de uiteinden der aarde<note n="731">De verloren schapen zullen dan tot den schaapstal wederkeeren, Hebr. ‘stil zitten’, d.i. rust hebben, in veiligheid zijn onder de hoede van den Herder. In dit wereldomvattende Rijk des vredes zal de Heer verheerlijkt worden, d.i. op bijzondere wijze zich groot en heerlijk toonen in macht en barmhartigheid, tot aan de uiteinden der aarde, volgens de voorzegging van Ps. II 8; LXXI 8.</note>.</verse>

<verse osisID="Mic.5.5"> En deze zal vrede zijn<note n="732">Vrede, d.i. verdienende oorzaak van den vrede en vredevorst. Vrede is het kortbegrip der zegeningen door den Messias aan de wereld gebracht. Vgl. Luc. II 14; Eph. II 14.</note>. Wanneer de Assyriër zal komen in ons land, en wanneer hij den voet zal zetten in onze huizen, dan zullen wij tegen hem zeven herders verwekken, en acht menschen vorsten<note n="733">De Assyriër, in dien tijd de voornaamste vijand van Gods volk, vertegenwoordigt de vijanden van het Messiasrijk. Tegenover hen zal er overvloed zijn (zeven... acht; vgl. Amos I noot 6) van aanvoerders (herders, menschenvorsten), door den goddelijken Herder opgewekt en gesterkt om zijne kudde te verdedigen. De vrede van het Messiasrijk is bijgevolg de vrucht van harden strijd tegen in- en uitwendige vijanden.</note>;</verse>

<verse osisID="Mic.5.6"> en zij zullen het land van Assur afweiden met het zwaard en het land van Nemrod met diens lansen<note n="734">Hebr.: ‘in zijne poorten’. Gods volk zal machtig zijn om zijne vijanden in hun eigen gebied en met hunne eigen wapenen aan te tasten. Het land van Nemrod is een andere naam van Assyrië. Nemrod was de eerste geweldenaar in Babylon en Ninive (vgl. Gen. X 8-12).</note>; en bevrijding zal Hij geven van Assur, wanneer hij zal komen in ons land en wanneer hij den voet zal zetten binnen onze grenzen.</verse>

<verse osisID="Mic.5.7"> En de overblijfselen van Jacob zullen zijn te midden van talrijke volken als de dauw van den Heer en als regendruppelen op het gras, dat niet wacht op een man en geen menschenkinderen verbeidt<note n="735">De overblijfselen (zie noot 3), de kleine kudde Israëlieten, de kern, waaruit het Messiasrijk zich zal ontwikkelen, zullen als een dauw zijn, een bron van zegen, voor al de volken der wereld. Die dauw wordt genoemd dauw van den Heer, omdat hij een geschenk is van Gods goedheid en niet afhankelijk is van den mensch; in denzelfden zin wordt in den grondtekst van de regendruppelen gezegd, ‘die niet wachten op eenen man’ enz. Hetzelfde wordt beteekend in de Vulgaat, waar dit van het gras gezegd wordt, dat voor zijne groeikracht geen menschenkinderen verbeidt: een treffend beeld van de werking der genade, eene onverdiende gave van Gods ontferming, welke de mensch door eigen krachten niet verdienen noch bekomen kan.</note>.</verse>

<verse osisID="Mic.5.8"> En de overblijfselen van Jacob zullen zijn onder de natiën, te midden van talrijke volken, als een leeuw onder de dieren des wouds en als een jonge leeuw onder kudden schapen; waar hij voorbijgaat en vertrapt en grijpt, is er niemand die redt<note n="736">Die kudde van den Messias zal ook zegevieren over al hare vijanden. Want ‘de leeuw uit den stam Juda’ (Gen. XLIX 9; Apoc. V 5) deelt aan zijne Kerk zijn goddelijke kracht mede.</note>.</verse>

<verse osisID="Mic.5.9"> Verheven zal uwe hand zijn boven uwe vijanden, en al uwe tegenstrevers zullen omkomen<note n="737">Een jubelkreet van bewondering over den al zijne vijanden overwinnenden Messias.</note>!</verse>

<verse osisID="Mic.5.10"> En het zal zijn te dien dage, zegt de Heer<note n="738">God antwoordt den profeet, dat het Messiasrijk zal worden voorbereid door de wegneming van datgene, waarop Israël met miskenning van Jehova's macht en liefde vertrouwen stelde. Vooreerst zijne krijgsmacht.</note>: Ik zal wegnemen uwe rossen uit uw midden en uwe vierspannen zal Ik verdelgen.</verse>

<verse osisID="Mic.5.11"> En Ik zal vernielen de steden van uw land en sloopen al uwe vestingen; en Ik zal wegnemen de toovermiddelen uit uwe hand, en wichelarijen zullen er niet meer onder u zijn<note n="739">Ook de afgoderij en al wat hiertoe leidde, zal in Israël worden uitgeroeid.</note>.</verse>

<verse osisID="Mic.5.12"> En Ik zal doen vergaan uwe gesneden beelden en uwe standbeelden<note n="740">Afgodisch vereerde heilige steenen.</note> uit uw midden; en gij zult niet langer aanbidden de werken uwer handen.</verse>

<verse osisID="Mic.5.13"> En Ik zal uwe bosschen<note n="741">Heilige bosschen; Hebr.: ‘ascherim’, staken of boomstammen, zinnebeelden der godin Astarte, de onafscheidbare gezellin van Baäl.</note> weghouwen uit uw midden en uwe steden zal Ik vergruizelen.</verse>

<verse osisID="Mic.5.14"> En Ik zal in toorn en in gramschap wraak oefenen aan alle volken, die niet wilden hooren<note n="742">Naar Gods openbaring door den Messias.</note>.</verse>

</chapter>

      
<chapter osisID="Mic.6">
 

<title>Hoofdstuk VI.</title>
<p>Het gericht over Israël (v. 1-2): Gods weldaden en Israël's ondankbaarheid (v. 3-5). Wat God van hen vraagt (v. 6-8). Maar zijn volk pleegt onrecht (v. 9-12) en zal gestraft worden (v. 13-16).</p>


<verse osisID="Mic.6.1"> Hoort, wat de Heer spreekt<note n="743">In deze derde strafrede is de vorm der rede verschillend van het voorafgaande; beurtelings worden hier God, het volk en de profeet sprekend ingevoerd. Micheas begint in den vorm van een rechtsgeding tusschen Jehova en zijn volk. Op bevel van God roept hij Juda op, om in tegenwoordigheid van getuigen (heuvelen en bergen) rekenschap te doen van het gebruik van Gods weldaden.</note>: Maak u op, voer een pleitgeding ten overstaan der bergen<note n="744">d.i. ten aanhooren der bergen; zie v. 2. Immers zij waren door alle eeuwen getuigen geweest van Gods weldaden aan Israël, b v. de Sinaï.</note>, en laat de heuvelen uwe stem hooren!</verse>

<verse osisID="Mic.6.2"> Laat de bergen hooren het pleitgeding des Heeren, alsook de stevige grondvesten der aarde! Want een pleitgeding heeft de Heer met zijn volk en met Israël zal Hij in gericht treden.</verse>

<verse osisID="Mic.6.3"> Mijn volk, wat heb Ik u gedaan, of waarin ben Ik u lastig geweest? Antwoord Mij.</verse>

<verse osisID="Mic.6.4"> Immers<note n="745">Integendeel, God had aan zijn volk de verhevenste weldaden bewezen. Treffend is de toepassing dezer woorden in het Officie van Goeden Vrijdag bij de vereering van het H. Kruis.</note> heb Ik u uit Egypteland gevoerd, en uit het slavenhuis<note n="746">Zoo heet Egypte Exod. XIII 3; XX 2.</note> heb Ik u vrijgemaakt; en Ik heb voor uw aangezicht gezonden Moses en Aäron en Maria.</verse>

<verse osisID="Mic.6.5"> Mijn volk, gedenk toch, wat Balach, de koning van Moab, beraadslaagd, en wat hem geantwoord heeft Balaäm, de zoon van Beor<note n="747">Balach of Balac wilde Israël doen vervloeken, maar Balaäm antwoordde, op last van God, met een zegenwensch. Num. XXII-XXIV.</note>, - van Setim tot aan Galgala - opdat gij zoudt erkennen de gerechtigheden des Heeren<note n="748">Gedenk wat er geschied is van Setim, de eerste legerplaats des volks na de ontmoeting met Balaäm (Num. XXV 1), tot aan Galgala, de eerste rustplaats in Chanaän. De profeet bedoelt dus de weldaden op den verderen tocht naar het Heilig Land. De gerechtigheden zijn de vele daden van Gods gerechtigheid, d.i. van zijne liefdevolle trouw in het vervullen der beloften.</note>!</verse>

<verse osisID="Mic.6.6"> Wat zal ik den Heere waardig offeren? Zal ik de knie buigen voor den verheven God? Zal ik Hem opdragen brandoffers en eenjarige varren?</verse>

<verse osisID="Mic.6.7"> Kan de Heer verzoend worden door duizenden van rammen of door vele duizenden van vette bokken? Zal ik mijnen eerstgeborene geven voor mijn misdrijf, de vrucht van mijnen schoot voor de zonde mijner ziel<note n="749">Op de klacht van God over de ondankbaarheid van Israël antwoordt de profeet in naam van het volk, dat de mensch uit zichzelven niet in staat is aan God de verschuldigde hulde te brengen en voor de beleediging, Gode door de zonden aangedaan, de vereischte voldoening te geven. Geene offers der Mosaïsche wet waren daartoe in staat: eenjarige varren waren in de wet (Lev. IX 3) voorgeschreven en werden dus geacht den Heer het aangenaamst te zijn. Zelfs konden die offers den Heer niet verzoenen, al werden zij in het oneindige vermenigvuldigd, tot duizenden van rammen en (Hebr.) ‘myriaden van beken olie’ (vgl. Lev. III, 15; VII 2). Nog sterker drukt de profeet zich uit: al offerde de zondaar het dierbaarste wat hij bezat, zijnen eerstgeborene, toch zou hij den beleedigden God niet verzoenen. Het voorbeeld van dergelijke wanhopige poging om de godheid te verzoenen, gaven heidensche naburen, b.v. de in v. 5 genoemde Moabieten (IV Reg. III 27). Alleen het bloed van den Godmensch zou in staat zijn voor de zonden de verschuldigde voldoening te geven.</note>?</verse> 


<verse osisID="Mic.6.8"> Ik zal u bekend maken<note n="750">Hebr.: ‘Hij (God) heeft u bekend gemaakt’ door de wet en de profeten.</note>, o mensch, wat goed is, en wat de Heer van u vraagt: voorzeker, recht doen en barmhartigheid liefhebben en behoedzaam wandelen met uwen God.</verse>

<verse osisID="Mic.6.9"> Des Heeren stem roept tot de stad - en heil voor hen, die uwen naam vreezen -: Hoort het, stammen! en wie er zal mede instemmen<note n="751">Een nieuwe aanklacht tegen de stad, Jerusalem, het middelpunt der zonden. Tegen haar klinkt reeds de stem van Gods wraak; en gelukkig zij, die hierdoor met heilige vreeze bezield worden. Hebr.: ‘Hoort de roede (de door God bepaalde straf (vgl. Is. X 5) en wie haar besteld heeft’.</note>?</verse>

<verse osisID="Mic.6.10"> Nog is er vuur in het huis des goddeloozen, schatten van onrechtvaardigheid en een te kleine, met toorn gevulde maat<note n="752">Nog, ondanks de dreigende straf, zijn de onrechtvaardig verkregen schatten, opeengehoopt in het huis dos goddeloozen, een vuur, dat hem en zijne bezittingen door Gods gerechte wraak zal verteren. Eene te kleine enz., m.a.w. wat aan de maat te kort komt, zal met de volle maat van Gods toorn gewroken worden.</note>.</verse>

<verse osisID="Mic.6.11"> Zal Ik eene goddelooze weegschaal rechtvaardig heeten, en des buidels valsche gewichten<note n="753">Weegsteenen, die men in den buidel bij zich droeg. Vgl. Prov. XVI 11.</note>?</verse>

<verse osisID="Mic.6.12"> Daardoor zijn hare rijke lieden vol ongerechtigheid, en hare bewoners spraken leugentaal, en hunne tong was bedrieglijk in hunnen mond.</verse>

<verse osisID="Mic.6.13"> En Ik derhalve begin u te slaan met verdelging om uwe zonden.</verse>

<verse osisID="Mic.6.14"> Gij zult eten en met verzadigd worden; en uwe vernedering zal in uw midden zijn<note n="754">De vernederende straf zal in uw midden haar verblijf nemen en dus van langen duur zijn. Men vertaalt het Hebr.: ‘zoodat uw buik hongerig blijft’.</note>; en gij zult grijpen en niet redden; en die gij gered zult hebben, zal Ik aan het zwaard prijsgeven.</verse>

<verse osisID="Mic.6.15"> Gij zult zaaien en niet oogsten; gij zult de olijf persen en u niet zalven met de olie; en den most (persen) en niet drinken van den wijn.</verse>

<verse osisID="Mic.6.16"> En gij hebt onderhouden de voorschriften van Amri en al het bedrijf van Achab's huis; en gij hebt gewandeld naar hunne wenschen, opdat Ik u prijs zou geven aan de verdelging, en de inwoners daarbinnen aan het gesis, en den smaad van mijn volk zult gij dragen<note n="755">Jerusalem had het goddelooze voorbeeld gevolgd van Israël's koningen, van Amri (III Reg. XVI 25) en van zijnen zoon Achab (III Reg. XVI 30), wiens dochter Athalia haren gemaal Joram verleid had, om de afgoderij van Israël in Juda te bevorderen (vgl. IV Reg. VIII 18). Opdat: dit deed Jerusalem, de goddelijke wraak als het ware uitdagend. Daarom zal dit geslacht het uitjouwend gesis en den smaad, de vernederende straf, dragen, die Gods volk door zijne zonden diend heeft.</note>.</verse>

</chapter>

      
<chapter osisID="Mic.7">
 

<title>Hoofdstuk VII.</title><p>Nieuwe aanklacht en strafbedreiging (v. 1-6). Vertroosting door de hoop op herstel (v. 7-10), dat voltooid zal worden door den Messias (v. 11-17) in trouw en barmhartigheid (v. 18-20).</p>


<verse osisID="Mic.7.1"> Wee mij! want ik ben geworden gelijk hij, die in den herfst trossen naleest van den wijnoogst: geen druif is er te eten, naar vroegrijpe vijgen dorstte mijne ziel<note n="756">De profeet klaagt over de onvruchtbaarheid van zijnen arbeid. Zoo groot is het getal goddelooze Israëlieten, dat hij als het ware vergeefs zoekt naar iemand, die naar hem luistert. Vroegrijpe vijgen waren sappiger en fijner van smaak; vgl. Osee IX 10.</note>.</verse>

<verse osisID="Mic.7.2"> Verdwenen is de heilige uit het land, en een rechtschapene onder de menschen is er niet<note n="757">Zie Ps. XIII 2 dezelfde hyperbolische uitdrukking.</note>; allen loeren zij op bloed, de man achtervolgt zijnen broeder tot den dood.</verse>

<verse osisID="Mic.7.3"> Het kwaad hunner handen noemen zij goed; de vorst eischt en de rechter is veil en de groote spreekt uit wat zijne ziel begeert<note n="758">De vorst eischt al wat hij wil en de rechter laat zich bij het rechtspreken omkoopen en de groote schaamt zich niet de hebzucht zijns harten te openbaren.</note>, en zij brengen haar in verlegenheid<note n="759">Daar zij aan de onverzadigbare begeerten hunner ziel niet kunnen voldoen. De zin van het Hebr. is misschien: zij wenden en draaien zoo lang, totdat zij hunne begeerten vervuld zien.</note>.</verse>

<verse osisID="Mic.7.4"> De beste onder hen is als een doornstruik, en de rechtschapene als een haagdoorn<note n="760">Wie met de besten onder hen in aanraking komt, wordt gewond en moet iets van het zijne achterlaten.</note>. De dag uwer wacht<note n="761">Hebr.: ‘uwer wachters’ of profeten (Jer. VI 17; Osee IX 8). De dag van het door de profeten voorspelde wraakgericht is aanstaande.</note>! uwe bezoeking komt! nu zal hunne verwoesting<note n="762">Hunne verwoesting, d.i. de ondergang der vorsten, rechters en grooten (v. 3). Hebr.: ‘hunne verwarring’ of verbijstering.</note> daar zijn.</verse>

<verse osisID="Mic.7.5"> Vertrouwt niet op eenen vriend en verlaat u niet op eenen leider<note n="763">Hebr.: ‘boezemvriend’. Zoover is het dan gekomen, dat zelfs vrienden en echtgenooten elkaar niet meer kunnen vertrouwen.</note>; voor haar, die slaapt aan uwen boezem, bewaak het slot van uwen mond.</verse>

<verse osisID="Mic.7.6"> Want de zoon doet smaad aan zijnen vader en de dochter staat op tegen hare moeder, de schoondochter tegen hare schoonmoeder; en des menschen vijanden zijn zijne huisgenooten.</verse>

<verse osisID="Mic.7.7"> Ik echter zal uitzien naar den Heer, ik zal verbeiden God, mijnen Verlosser; hooren zal mij mijn God<note n="764">De profeet stelt zich aan de vrome Israëlieten tot een toonbeeld van lijdzaamheid en vertrouwen op God bij de aanstaande rampen.</note>.</verse>

<verse osisID="Mic.7.8"> Verheug u niet, mijne vijandin<note n="765">De vijandin van Sion is de heidensche wereldmacht, die het zal verdrukken.</note>, over mij, omdat ik gevallen ben; ik zal weder opstaan; wanneer ik in duisternis ben gezeten, is de Heer mijn licht.</verse>

<verse osisID="Mic.7.9"> Des Heeren gramschap zal ik dragen, want gezondigd heb ik tegen Hem, totdat Hij mijne rechtzaak beslisse en mij recht verschaffe; Hij zal mij uitleiden in het licht, ik zal zijne gerechtigheid aanschouwen<note n="766">God zal te bestemden tijde voor Sion recht doen tegenover zijne verdrukkers. Gerechtigheid, zie VI noot 6.</note>.</verse> 


<verse osisID="Mic.7.10"> En mijne vijandin zal het aanzien en zal bedekt worden met schande, zij die tot mij zegt: Waar is de Heer, uw God<note n="767">De vijanden van Sion lasterden Jehova, als ware Hij onmachtig zijn volk te beschermen.</note>? Mijne oogen zullen op haar neerzien; nu zal zij woorden tot vertreding als het slijk der straten.</verse>

<verse osisID="Mic.7.11"> (Er komt) een dag, dat uwe muren gebouwd worden: op dien dag zal de wet verre wijken<note n="768">Van verre begroet de profeet den dag der herstelling van Sion. Dat heil zal voltooid worden door den Messias, die de Mosaïsche wet, in zooverre zij de uitbreiding van het Rijk Gods in den weg stond, zal doen wijken. Hebr.: ‘op dien dag zullen de grenzen (van het Rijk Gods) verre worden uitgezet’.</note>.</verse>

<verse osisID="Mic.7.12"> Op dien dag zal men en tot u komen van Assur, en tot aan de versterkte steden; en van de versterkte steden tot aan den stroom, en tot de zee van de zee, en tot het gebergte van het gebergte<note n="769">Ten dage dier verlossing zal men èn tot u, o Sion, komen van Assur, waarheen de ballingen verstrooid waren, èn tot de versterkte steden van Juda, en van daar zal de aangroeiende bevolking zich verspreiden tot aan den stroom, den Euphraat, en tot de Middellandsche zee van de zee of het meer van Galilea, en tot het gebergte van den Libanon van het gebergte van Idumea. Volgens het Hebr. zal Sion het geestelijk middelpunt worden van alle volken der aarde: ‘Er komt een dag, dat men tot u zal komen van Assur tot aan de steden van Egypte, en van Egypte tot aan den stroom’ (den Euphraat), en verder nog, van zee tot zee enz., d.i. van geheel de wereld (vgl. Ps. LXXI 8), zal men tot Sion komen.</note></verse>

<verse osisID="Mic.7.13"> En het land zal zijn tot eene woestenij om zijne bewoners en om de vrucht hunner gepeinzen<note n="770">Het land van Gods volk zal, wanneer die gelukkige tijden aanbreken, tot eene woestenij zijn, de straf der ‘euveldaden’ (Hebr.) zijner bewoners.</note>.</verse>

<verse osisID="Mic.7.14"> Weid uw volk met uwen staf, de kudde uws erfdeels, hen die wonen afgezonderd in het woud, midden op den Karmel; weiden zullen zij in Basan en Galaäd als in de oude dagen<note n="771">Een gebed van den profeet om den zegen van den Messias, den Herder der kudde Israël's, welke afgezonderd van de heidenen zal wonen in vruchtbare oorden; die kudde zal weiden in de weilanden tusschen de wouden van den Karmel ten westen van den Jordaan, en in Basan en Galaäd ten oosten. Het vers geeft een zinnebeeld der rijke genademiddelen in het Rijk Gods, dat door den Messias bloeien zal als in de oude dagen van David en Salomon.</note>.</verse>

<verse osisID="Mic.7.15"> Gelijk in de dagen van uwen uittocht uit Egypteland zal Ik het wonderen toonen<note n="772">Op het gebed van v. 14 volgt hier het goddelijk antwoord. De wonderen der eerste verlossing zal God hernieuwen.</note>.</verse> 


<verse osisID="Mic.7.16"> De volken zullen het zien en zij zullen beschaamd worden over al hunne kracht; zij zullen de hand leggen op den mond, hunne ooren zullen doof zijn<note n="773">Gelijk bij den uittocht uit Egypte Edom en Moab verslagen stonden over de wonderdaden van Jehova (Exod. XV 15), zoo ook zal geschieden bij de herstelling van Israël: God zal Israël's vijanden van hunne onmacht overtuigen, zoodat zij van ontzetting stom en doof zijn.</note>.</verse>

<verse osisID="Mic.7.17"> Zij zullen stof lekken als de slangen, gelijk de kruipende dieren der aarde; zij zullen opgeschrikt worden in hunne paleizen; voor den Heer, onzen God, zullen zij sidderen en zij zullen U vreezen<note n="774">Diep vernederd door Gods wraakgerichten zullen de heidenen den God van Israël naderen, allen tegenstand opgeven, sidderend en van heilige vreeze bezield zich bekeeren. Vgl. Osee III 5.</note>.</verse>

<verse osisID="Mic.7.18"> Wie is een God gelijk Gij, die de ongerechtigheid wegneemt en de zonde voorbijgaat van de overblijfselen uws erfdeels? Niet langer zal Hij zijnen toorn afzenden, want in barmhartigheid schept Hij behagen<note n="775">De profeet prijst Gods barmhartigheid, die bij de tweede verlossing zoo schitterend zal blijken in de geheele kwijtschelding der zondenschuld. De overblijfselen, zie IV 7; V 7, 8.</note>.</verse>

<verse osisID="Mic.7.19"> Hij zal zich wenden, en zich erbarmen over ons<note n="776">Deze Hebr. uitdrukking beteekent: Hij zal zich weder onzer ontfermen.</note>; Hij zal onze ongerechtigheden wegnemen en heenwerpen in de diepte der zee al onze zonden.</verse>

<verse osisID="Mic.7.20"> Trouw zult Gij bewijzen aan Jacob, barmhartigheid aan Abraham, welke Gij gezworen hebt aan de vaderen sinds de oude dagen<note n="777">Bij de komst van den Messias bewijst God zijne trouw, door de beloften aan de aartsvaders onder eede (vgl. Gen. XXII 16-18) gedaan te vervullen. Zie Luc. I 50, 54, 72, 78, waar op deze woorden wordt gezinspeeld.</note>.</verse>


</chapter>
</div>
<div canonical="true" osisID="Nah" type="book">
		<title short="Nahum" type="main">De Profetie van Nahum</title>
		<title>Inleiding</title>
<p><hi type="bold">De profeet Nahum</hi> is volgens het opschrift der profetie (I 1) afkomstig van Elcese (Hebr. Elkôsch), dat naar het gevoelen van den H. Hiëronymus, met wien de meesten overeenstemmen, een plaatsje was in Galilea. De tijd, waarin Nahum optrad, kan uit zijne profetie, vergeleken met de Assyrische oorkonden, vrij nauwkeurig worden aangewezen. Hij voorspelt den val van Ninive en den ondergang van het Assyrische rijk; de schrijver leefde dus vóór die gebeurtenis, welke op zijn laatst in 606 plaats had. Volgens III 8-11 was No-Ammon of Thebe in Opper-Egypte door de Assyriërs reeds veroverd; dit nu had plaats, volgens de Assyrische oorkonden, in 663 of daaromtrent. De profetie van Nahum is bijgevolg geschreven omstreeks het midden der zevende eeuw, waarschijnlijk onder de regeering van Manasses.</p>
<p>De inhoud wordt juist en volledig aangegeven in het opschrift: ‘Last van Ninive’; de hoofdstad van het Assyrische rijk zal veroverd en verwoest worden tot straf voor de misdrijven, welke Assyrië inzonderheid tegen het volk Gods gepleegd had. De profetische gave van Nahum is duidelijk uit zijne voorzegging; want Assyrië was destijds, onder de regeering van den machtigen Assurbanipal, tot het toppunt van macht gestegen; dit ondervond toen het rijk van Juda tot zijne niet geringe  schade. God echter openbaarde door den profeet den aanstaanden val van dat machtige rijk om zijn volk te troosten en door dat wraakgericht te leeren, hoe schrikwekkend zijne gerechtigheid is voor den zondaar.</p>
<p>Het geschrift van Nahum behoort tot de heerlijkste voortbrengselen der profetische dichtkunst. De schildering van Ninive's beleg, verovering en plundering is levendig en aanschouwelijk; het tafereel zijner zonden en zijner vernedering forsch en indrukwekkend; de taal zuiver; het geheel oorspronkelijk en frisch.</p>
<p>Door den Canon der Heilige Boeken, zoowel in de Synagoog als in de H. Kerk, werd het goddelijk gezag van Nahum's geschrift voortdurend betuigd.</p>
<chapter osisID="Nah.1"> 


<title>Hoofdstuk I.</title><p>Opschrift (v. .1 De wrekende God (v. 2-6). Zijne handelwijze tegenover vriend en vijand (v. 7-15).</p>
<verse osisID="Nah.1.1"><hi type="bold">LAST</hi> van Ninive<note n="778">Last, omis, Hebr. massa, beteekent, volgens de verklaring van den H. Hiëronymus, eene bedreigende, onheilspellende godspraak.</note>. Boek des gezichts van Nahum, den Elceseër.</verse>

<verse osisID="Nah.1.2"> Een ijverzuchtig God en een wreker is de Heer; een wreker is de Heer en vol gramschap; een wreker is de Heer op zijne vijanden en toornend is Hij over zijne tegenstrevers<note n="779">IJverzuchtig heet God, omdat Hij in zijne strenge rechtvaardigheid en vlekkelooze heiligheid niet dulden kan, dat zijne eer wordt weggeschonken aan nietige afgoden, en omdat zijne liefde voor zijne bruid, het Hem toegewijde volk, niet mag toestaan, dat het ongestraft mishandeld wordt. Tot driemaal heet Jehova een wreker, opdat zoo nadrukkelijk mogelijk de zekerheid en de verschrikkelijkheid der over zijne vijanden, de Assyriërs, komende wraak worde ingescherpt.</note>.</verse>

<verse osisID="Nah.1.3"> De Heer is lankmoedig en groot in macht; en zuiverend zal Hij niet schuldeloos maken<note n="780">Zoo luidt de letterlijke vertaling. De zin is: schijnbaar zuiverend of verschoonend zal Hij enz. M.a.w. al schenkt God in zijne lankmoedigheid den zondaar voorspoed in plaats van straf, al schijnt God dus den schuldige te zuiveren en hem te behandelen, als ware hij schuldeloos, toch zal hij aan de wraak van Hem, die groot van kracht is, niet ontsnappen.</note>. De Heer! in storm en wervelwind zijn zijne wegen, en de wolken zijn het stof zijner voeten<note n="781">De profeet schildert, evenals Mich. I 3, 4, zinspelend op Gods verschijning bij Sinaï, de openbaring van den goddelijken rechter.</note>!</verse>

<verse osisID="Nah.1.4"> Hij dreigt de zee en maakt ze droog; en alle stroomen maakt Hij tot woestijn. Verkwijnd is Basan en de Karmel, en de bloem van den Libanon is verwelkt<note n="782">Gods machtige toorn doet zee en stroomen uitdrogen (eene zinspeling op den doortocht van Israël door de Roode Zee en den Jordaan, vgl. Ps. CV 9) en de vruchtbaarste landstreken (Basan, enz., zie Mich. VII 14) in een woestijn verkeeren.</note>.</verse> 


<verse osisID="Nah.1.5"> De bergen hebben voor Hem gebeefd en de heuvelen zijn geslecht<note n="783">Eene zinspeling op de verschijning van Gods majesteit bij Sinaï. Zie Mich. I 4.</note>; en gesidderd heeft het land voor zijn aangezicht, en het aardrijk en allen, die daarop wonen.</verse>

<verse osisID="Nah.1.6"> Wie zal voor het aanschijn zijner verbolgenheid standhouden? en wie zal weerstaan bij den toorn zijner gramschap? Zijn verbolgenheid is uitgegoten als vuur, en de rotsen zijn gesmolten voor Hem.</verse>

<verse osisID="Nah.1.7"> Goed is de Heer, en Hij geeft sterkte op den dag der verdrukking, en Hij kent die op Hem betrouwen<note n="784">Gods wraak valt alleen op den verharden zondaar, want voor de zijnen is Hij goed en toont zijne ijverzucht door liefdebewijzen. Hij kent niet werkdadige kennis. Dit blijkt vooral uit het wraakgericht tegen hunne verdrukkers (v. 8).</note>.</verse>

<verse osisID="Nah.1.8"> En in een overstelpenden watervloed zal Hij een einde maken aan die plaats; en zijne vijanden zal duisternis achtervolgen<note n="785">Die plaats is het in v. 1 genoemde Ninive. Watervloed: zie IX 6; de duisternis is het beeld van den haar dreigenden ondergang.</note>.</verse>

<verse osisID="Nah.1.9"> Wat peinst gij tegen den Heer? Hij, Hij zal er een einde aan maken; niet andermaal zal zich verheffen de verdrukking<note n="786">De profeet richt zich tot de kleingeloovigen van het aan Assyrië schatplichtige Juda, die om de toenmalige macht van Ninive konden twijfelen aan zijne voorspelling. Met nadruk verzekert hij hen, dat God een einde zal maken aan de macht van Assyrië, zoodat de verdrukking, d.i. het verdrukkende Assyrië, niet andermaal zich zal verheffen ter mishandeling der volken.</note>.</verse>

<verse osisID="Nah.1.10"> Want gelijk doornen elkander omstrengelen, zoo is het gastmaal van die drinkgenooten; verteerd zullen zij worden als geheel uitgedorde stoppelen<note n="787">De Assyriërs zijn thans nog doornen, die de volken wonden; maar in Gods oog zijn zij reeds tot bundels ineengestrengeld, d.i. saamgebonden, om verbrand te worden. Met den tusschenzin zoo is het gastmaal enz. wordt wellicht gezinspeeld op de aan dronkenschap overgegeven en bij hunne gastmalen tegen de volken samenzwerende Assyriërs. In den grondtekst verklaart eene drievoudige vergelijking, dat de Assyriërs de gemakkelijke prooi zullen worden van Gods wraak: ‘Want zij zijn gelijk ineengevlochten doornstruiken en gelijk van hunnen wijn beschonkenen; als uitgedorde stoppelen zullen zij verteerd worden’.</note>.</verse>

<verse osisID="Nah.1.11"> Van u zal uitgaan die boosheid beraamt tegen den Heer, die in zijnen geest zint op misdrijf<note n="788">Hebr.: ‘is uitgegaan’. Bedoeld is de koning van Ninive, wiens voornaamste misdrijf was de verdrukking van Gods volk met verachting van Jehova.</note>.</verse> 


<verse osisID="Nah.1.12"> Dit zegt de Heer: Al zijn zij ongerept en evenzoo talrijk, ook zóó zullen zij afgemaaid worden, en hij zal voorbijgaan<note n="789">Al zijn de Assyriërs thans ook in volle kracht, toch zullen zij als gras worden afgemaaid. Ja hij, d.i. Assur, zal voorbijgaan van het tooneel dezer wereld.</note>. Ik heb u geslagen en Ik zal u niet meer slaan<note n="790">Troostwoord tot het door Assur, de geeselroede Gods, geslagen Israël: het zou door dezelfde vijanden niet meer getuchtigd worden.</note>.</verse>

<verse osisID="Nah.1.13"> En nu, verbrijzelen zal Ik zijne roede van uwen rug<note n="791">Hebr.: ‘Zijn juk breken’ en wegnemen van uwen rug.</note> en uwe boeien zal Ik stukbreken.</verse>

<verse osisID="Nah.1.14"> En gebieden zal over u de Heer: geen zaad zal er meer zijn van uwen naam; uit het huis van uwen god zal Ik gesneden en gegoten beeldwerk uitroeien; Ik zal uw graf bereiden, want eerloos zijt gij<note n="792">Zoo luidt het vonnis over Assur's koning en goden. Geen zaad enz., m.a.w. het koninklijk geslacht zal geen nakomelingschap hebben. Het graf, waarin Assur's grootheid werd begraven, is eerst in onze eeuw geopend. Eerloos, Hebr.: ‘te licht bevonden’ in Gods weegschaal; vgl. Dan. V 27.</note>.</verse>

<verse osisID="Nah.1.15"> Zie op de bergen de voeten van den vreugdegezant en van den vredebode: Vier, Juda, uwe feesten en volbreng uwe geloften; want nimmer zal het meer gebeuren, dat bij u doorgaat Belial; geheel en al is hij vergaan<note n="793">Het gericht over Ninive is tot vreugde voor Juda. In den geest ziet de profeet de vreugdeboden van Ninive's val over de bergen ten noorden van Juda aansnellen. Belial, de misdadiger, de vijand bij uitnemendheid. Later werd het de passende benaming van den duivel, die Assur in zijnen opstand bezielde.</note>!</verse>

</chapter>

      
<chapter osisID="Nah.2">
 

<title>Hoofdstuk II.</title>
<p>Ninive's val.</p>


<verse osisID="Nah.2.1"> Hij trekt op, die verwoesting brengt voor uw aanschijn, die de wacht houdt bij het beleg! Verken den sterk de lendenen, stijf geducht uwe kracht<note n="794">Thans wordt Ninive's val in bijzonderheden geschilderd. Ninive moet het aanzien, dat de vijand, die daar tegen de stad optrekt, met het beleg zal aanhouden, totdat zij zal bezwijken. Spottend wekt Nahum Ninive op tot tegenweer.</note>!</verse>

<verse osisID="Nah.2.2"> Want hersteld heeft de Heer de hoogheid van Jacob als de hoogheid van Israël; want verwoesters hebben hen ten gronde gericht en hunne ranken hebben zij verdorven<note n="795">Hersteld zal worden de hoogheid van Jacob en Israël (van het gansche volk), welke verloren was door den moedwil der Assyriërs; want zij hadden door plundering des lands en wegvoering des volks den wijngaard des Heeren, het volk Gods (vgl. Ps. LXXIX 9), verdorven. Het verleden der Vulgaat hersteld heeft ziet wellicht op Gods raadsbesluit, reeds lang in zijne beloften aan Israël geopenbaard.</note>.</verse>

<verse osisID="Nah.2.3"> Het schild zijner helden is vuurrood, de mannen des legers zijn in scharlaken, vurig zijn de teugels der strijdwagens ten dage zijner uitrusting, en de wagenmenners zijn bedwelmd<note n="796">De profeet beschrijft het schrikwekkend leger, dat optrekt tegen Ninive. De roode kleur der met gepolijst koper bekleede schilden en der scharlaken krijgsmantels is een zinnebeeld van hunnen bloeddorst; het was de lievelingskleur der Meden en Babyloniërs, de verwoesters van Ninive. De teugels, of in het algemeen het tuig der strijdwagens werd bij die volken met glinsterende stalen versiersels behangen. Bedwelmd, d.i. razend van woede.</note>.</verse>

<verse osisID="Nah.2.4"> Op de wegen warrelen zij dooreen; de vierspannen stooten tegen elkander op de straten; hunne verschijning is als fakkels, als flikkerende bliksemstralen<note n="797">De profeet ziet van de muren van Ninive de legers in dolle vaart aanrukken. Hunne verschijning is wegens het schitteren hunner uitrusting als enz.</note>.</verse>

<verse osisID="Nah.2.5"> Hij denkt aan zijne helden; zij struikelen op hunne wegen; haastig beklimmen zij zijne muren; en het schilddak wordt opgericht<note n="798">Nu wendt Nahum zich tot Ninive: hij, de koning, denkt aan zijne helden, die zoo menige overwinning hadden bevochten; maar halfdronken en door schrik bevangen struikelen zij enz. Toch beproeven zij nog zich te verdedigen, want haastig enz., maar te laat! Reeds rijst bij de muren het schilddak, een soort van vlechtwerk, onder welks beschutting de vijand tot de vestingmuren kon doordringen.</note>.</verse>

<verse osisID="Nah.2.6"> De poorten der stroomen zijn geopend en de tempel is tot den grond verwoest<note n="799">De profeet aanschouwt den val van Ninive. De poorten der stroomen zijn waarschijnlijk de dammen en dijken, waarachter de Tiger was ingesloten; eene onzichtbare hand heeft ze geopend en door een geweldigen watervloed wordt de tempel, Hebr. en Septuagint: ‘het koninklijk paleis’ verwoest. Volgens de oudste geschiedschrijvers werd dit letterlijk vervuld.</note>.</verse>

<verse osisID="Nah.2.7"> En de krijger werd gevankelijk weggevoerd, en zijne dienstmaagden werden uitgedreven, klagende als duiven, nokkende in hare harten<note n="800">De krijger schijnt wel het krijgshaftige Ninive en zijne dienstmaagden de aan Ninive onderworpen steden en landen. Hebr.: ‘En het is vastgesteld: zij (Ninive) wordt ontbloot, weggevoerd, en hare dienstmaagden klagen als kirrende duiven, zij slaan zich op de borst, het gewone rouwmisbaar der vrouwen.</note>.</verse> 


<verse osisID="Nah.2.8"> En Ninive, als een poel vol wateren waren zijne wateren! Maar zij, zij vluchten: staat! staat! en niemand is er, die omkeert<note n="801">Het zoo verlaten Ninive, gelijk het door den profeet in de toekomst wordt gezien, was weleer als een poel, waarin menschen en kostbaarheden uit alle landen samenvloeiden. Vgl. Apoc. XVII 15. Maar thans ontvlieden allen die stad en niemand der vluchtenden keert terug op den bemoedigenden kreet staat! staat!</note>.</verse>

<verse osisID="Nah.2.9"> Plundert zilver, plundert goud! en geen eind is er aan de schatten van al het kostbaar huisraad!</verse>

<verse osisID="Nah.2.10"> Leeggeplunderd is zij en verscheurd en vaneengereten! En het hart smelt weg, en slap zijn de knieën, en de kracht begeeft alle lendenen; en hun aller gelaat is als de zwartheid van een kookvat<note n="802">Ninive wordt hier geschilderd als eene van alles beroofde en uitgeputte vrouw. Het slot van het vers is ontleend aan Joël II 6, zie de noot aldaar.</note>!</verse>

<verse osisID="Nah.2.11"> Waar is de woning der leeuwen en de weide der jonge leeuwen, werwaarts de leeuw schreed, om daar binnen te treden, de jonge leeuw, en niemand was er, die ze verstoorde?</verse>

<verse osisID="Nah.2.12"> De leeuw ving volop voor zijne welpen en worgde voor zijne leeuwinnen; en hij vulde met buit zijne holen en zijn leger met roof<note n="803">Een terugblik op de vroegere macht van het roofzuchtige Ninive, dat passend met een leeuw wordt vergeleken, te meer omdat de leeuwenjacht bij de Assyriërs gezocht was en leeuwenbeelden den ingang hunner paleizen versierden. De woning is Ninive, de weide het rijksgebied der omliggende volken.</note>!</verse>

<verse osisID="Nah.2.13"> Zie, Ik tegen u, zegt de Heer der heerscharen, en Ik zal tot aan rook uwe vierspannen verbranden, en uwe jonge leeuwen<note n="804">De moedige aanvoerders en soldaten.</note> zal het zwaard verslinden; en verdelgen van de aarde zal Ik uwen buit, en niet langer zal worden vernomen de stem van uwe gezanten<note n="805">In het vervolg zal men overal de stem niet meer vernemen van de gezanten, die de wereldstad naar alle landen heenzond om hare bevelen af te kondigen en de schattingen te innen. Vgl. Ezech. XXX 9.</note>.</verse>

</chapter>

      
<chapter osisID="Nah.3"> 
 

<title>Hoofdstuk III.</title><p>De gruweldaden van Ninive en het godsgericht.</p>


<verse osisID="Nah.3.1"> Wee stad van bloed, geheel van leugen, van geweldenarij vervuld; gij laat niet af van den roof<note n="806">Dit wee tegen het trouwelooze, gewelddadige en roofzuchtige Ninive wordt in v. 2, 3 verklaard.</note>!</verse>

<verse osisID="Nah.3.2"> Zweepgeklap en gedruisch van aanstormend rad en van brieschend paard en van ratelend vierspan en van aanrennenden ruiter,</verse>

<verse osisID="Nah.3.3"> en van vlammend zwaard en van bliksemende spies, en van eene menigte verslagenen en van een zwaren val! geen eind is er aan de lijken, en zij struikelen over hunne lichamen<note n="807">De profeet ziet en hoort de krijgsbenden, die in Ninive dood en verwoesting aanbrengen. De overwinnaars struikelen over de stapels van lijken.</note>!</verse>

<verse osisID="Nah.3.4"> Wegens de menigte der hoererijen van de boeleerster, de schoone en bevallige, die toovermiddelen had en volkeren verkocht door hare hoererijen en geslachten door hare tooverkunsten:</verse>

<verse osisID="Nah.3.5"> Zie, Ik tegen u, zegt de Heer der heerscharen, en ontblooten zal Ik uwe schaamte voor uw aangezicht en toonen zal Ik den volkeren uwe naaktheid en den koninkrijken uwe schande.</verse>

<verse osisID="Nah.3.6"> En vuilnis zal Ik op u werpen en met schande u overladen en Ik zal u stellen ten voorbeeld<note n="808">Eene andere reden van het wraakgericht over Ninive is zijne met ontucht verbonden afgoderij. Daarom heet die stad v. 4 eene verleidende boeleerster en tooveres; met de tooverkunsten harer in den dienst van Assur en andere goden gepleegde ontucht verkocht, d.i. verleidde en verdierf zij de volkeren. Bijgevolg wordt in v. 5, 6 de onteerende straf eener ontuchtige over haar uitgesproken. Bedoeld wordt door deze beeldspraak de verwoesting van Ninive, welke een waarschuwend voorbeeld is voor steden en rijken.</note>.</verse>

<verse osisID="Nah.3.7"> En het zal zijn: ieder die u ziet, zal terugdeinzen van u en zeggen: Verwoest is Ninive! Wie zal over u het hoofd schudden? waar zal Ik eenen trooster zoeken voor u?</verse>

<verse osisID="Nah.3.8"> Zijt gij beter dan Alexandrië, der volkeren (stad), die woont aan de</verse> 
<verse osisID="Nah.3.1">stroomen? Wateren rondom haar; haar rijkdom is de zee, wateren zijn hare muren<note n="809">Uit het lot, dat de sterkste stad van Egypte onlangs had getroffen, toont de profeet dat Ninive vergeefs betrouwt op de sterkte zijner vestingwerken. Alexandrië, der volkeren stad, d.i. het door vele volken bewoonde Alexandrië; Hebr.: ‘No Ammon’, dat volgens de Assyrische oorkonden de heilige naam is der hoofdstad van Opper-Egypte, het beroemde Thebe der Grieken. Het lag aan de stroomen, d.i. aan de beide oevers van den Nijl, hier en elders (Is. XVIII 2; XIX 5) zee genaamd, en was omgeven door kanalen. Het wordt hier voorgesteld als eene moeder, zie v. 10.</note>.</verse>

<verse osisID="Nah.3.9"> Ethiopië is hare sterkte, en Egypte, en er is geen einde aan; Africa en de Libyërs waren u ten dienste<note n="810">Er is geen einde aan het onmetelijke Egypte. Genoemde volken waren aan Thebe onderworpen en dienden in zijn leger. Met Africa en de Lybiërs zijn volksstammen ten oosten en ten westen van Egypte bedoeld.</note>.</verse>

<verse osisID="Nah.3.10"> Maar ook zij is in den vreemde weggevoerd in gevangenschap; hare kinderen werden verpletterd op de hoeken aller straten, en over hare edelen wierp men het lot, en al hare grooten werden in voetboeien geklonken<note n="811">De groote Assyrische koning Assurbanipal verhaalt in zijne nog bewaarde oorkonden de verovering van Thebe, welk feit toen nog versch in het geheugen lag.</note>.</verse>

<verse osisID="Nah.3.11"> Ook gij dan zult dronken worden<note n="812">Ninive zal dronken worden van den wijn van Gods toorn. Vgl. Jer. XXV 15.</note> en gij zult verachtelijk zijn; ook gij zult zoeken naar hulp tegen den vijand.</verse>

<verse osisID="Nah.3.12"> Al uwe bolwerken zijn als vijgeboomen met hunne vijgen; als men ze schudt, vallen zij den eter in den mond<note n="813">De vestingwerken van Ninive zullen aan den vijand niet meer weerstand bieden, dan rijpe vijgen, die bij het minste schudden afvallen.</note>.</verse>

<verse osisID="Nah.3.13"> Zie uw volk, vrouwen zijn het in uw midden; voor uwe vijanden zullen wagenwijd openstaan de poorten van uw land, vuur zal uwe grendelen verteren<note n="814">Uw krijgsvolk is vreesachtig en zwak als vrouwen. De poorten van uw land zijn de door grendelen, d.i. door vestingwerken verdedigde toegangen tot Assyrië.</note>.</verse>

<verse osisID="Nah.3.14"> Schep u water voor de belegering, bouw uwe vestingwerken op; treed in het leem en stamp, knedend onder den voet, houd den tegel<note n="815">Spottend wekt Nahum de Ninivieten op, zich tot tegenweer uit te rusten en hunne vestingwerken te herstellen. De Assyriërs gebruikten, blijkens de puinen hunner gedenkteekenen, meestal in de zon gedroogden, soms ook in den oven gebakken steen.</note>.</verse> 


<verse osisID="Nah.3.15"> Dáár zal het vuur u verteren; gij zult omkomen door het zwaard, het zal u verslinden als de kever<note n="816">Dáár zal het vuur, dat als het ware uit den ticheloven naar buiten zal slaan, u verteren. In de overblijfselen van Ninive zijn nog sporen voorhanden van een geweldigen brand, waardoor zelfs metalen waren gesmolten. Het vijandelijk zwaard zal u verslinden, gelijk de kever het jeugdige groen verslindt. De kevers (bruchus) zijn hier, evenals Joël I 4, een soort van sprinkhanen.</note>; zwerm samen als de kever, hoop u op als de sprinkhaan!</verse>

<verse osisID="Nah.3.16"> Talrijker hebt gij uwe koopmanschappen gemaakt dan er sterren zijn aan den hemel; de kever ontplooide zich en vloog heen<note n="817">Onder hetzelfde beeld van den kever of sprinkhaan teekent de profeet in de tweede helft van v. 15 en in v. 16 de talrijke kooplieden, die uit alle oorden naar Ninive samenvloeiden. Uwe koopmanschappen, Hebr.: ‘uwe kooplieden’. Die zwerm van kooplieden zal even spoedig Ninive ontvlieden en zijn handel doen stilstaan, als de ontpopte sprinkhanen hunne vleugelen ontplooien en wegvliegen. Niet een enkele kever is bedoeld, maar een gansch broed dier insecten; kever en sprinkhaan zijn in v. 15 en 16 verzamelwoorden.</note>.</verse>

<verse osisID="Nah.3.17"> Uwe wachters zijn als sprinkhanen en uwe minderen als zwermen van sprinkhanen, die zich legeren op de heiningen bij een kouden dag; de zon is opgegaan, en zij zijn heengevlogen, en men weet hunne plaats niet meer, waar zij waren<note n="818">Thans vergelijkt Nahum het leger der Ninivieten, zijne wachters en minderen, d.i. de aanvoerders van hoogeren en lageren rang, met sprinkhanen, die zich van koude verstijfd op de heiningen der tuinen legeren; een passend beeld der radelooze en van schrik werkelooze bevelhebbers. Plotseling zullen zij vergaan, zullen zij als de sprinkhanen spoorloos verdwijnen.</note>.</verse>

<verse osisID="Nah.3.18"> Ingeslapen zijn uwe herders<note n="819">De herders of aanvoerders slapen den slaap des doods.</note>, koning van Assur; begraven zullen worden uwe vorsten; uw volk houdt zich schuil op de bergen, en niemand is er, die het verzamelt.</verse>

<verse osisID="Nah.3.19"> Niet bedekt is uwe verplettering<note n="820">Hebr.: ‘Geen heeling is er voor uwe wonde’.</note>, allerergst is uw slag. Allen, die de mare over u hoorden, wreven in de handen over u; want over wien ging niet uwe boosheid te allen tijde<note n="821">Ninive werd verwoest door de Meden en Babyloniërs, zoodat zelfs de plaats, waar het eenmaal bloeide, kort daarna geheel onbekend was. Eerst in den laatsten tijd werden aldaar belangrijke opgravingen gedaan, welke van zijne vroegere grootheid getuigen.</note>?</verse>


</chapter>
</div>
<div canonical="true" osisID="Hab" type="book">
		<title short="Habacuc" type="main">De Profetie van Habacuc</title>
		<title>Inleiding</title>
<p><hi type="bold">De profeet Habacuc</hi> voorspelt de opkomst en den ondergang der Chaldeërs of Babyloniërs, die na de Assyriërs in Azië oppermachtig waren. Evenals Assur was ook Babel in Gods hand de geeselroede, waarmede het uitverkoren volk om zijne zonden werd getuchtigd; maar om dezelfde reden, waarom Nahum aan Assyrië den ondergang voorspelde, bedreigt Habacuc het trotsche en afgodische Chaldea met het goddelijk wraakgericht, dat alle vijanden Gods zal treffen en de komst van het Godsrijk voorbereiden. Buiten het weinige, dat in deze profetie omtrent den persoon van Habacuc vermeld wordt, is van hem niets met zekerheid bekend. Sommigen hielden hem voor den profeet, die Daniël in den leeuwenkuil spijsde (Dan. XIV 32); dit echter is moeilijk overeen te brengen met den tijd, waarin de schrijver dezer profetie optrad. Want Habacuc profeteerde vóór de ballingschap. Immers de komst der Chaldeërs wordt (I 5) voorspeld als iets, dat toen volgens menschelijke berekening ongelooflijk was. Hieruit volgt, dat de profeet die voorspelling deed, eer de Chaldeërs door hunne overwinning bij Charcamis (in 605 v.Chr.) de Egyptenaren uit Azië verdreven en alzoo zich den toegang tot Syrië en Palestina geopend hadden. Na dien beslissenden slag was de komst der Chaldeërs in Jerusalem te verwachten, te meer  daar Jeremias (XXV) in hetzelfde jaar, het vierde van koning Joakim, die komst voorspelde. Habacuc schreef dus vóór genoemd jaar, waarschijnlijk op het laatst der regeering van Manasses, toen de afgoderij uit Juda was verbannen; want de profeet klaagt wel over verdrukking en gewelddadigheden, niet echter over den door de andere profeten zoo herhaaldelijk veroordeelden afgodendienst. Ook de Joodsche overlevering laat Habacuc in dien tijd optreden.</p>
<p>Het geschrift bevat twee door inhoud en vorm onderling verschillende deelen. Het eerste is eene samenspraak tusschen den profeet en Jehova, waarin aan Juda zijne tuchtiging door de Chaldeërs en vervolgens aan de Chaldeërs zelven hunne straf en Gods wraakgericht voorspeld wordt (I-II); het tweede deel is een lyrisch gedicht, dat Gods rechtvaardigheid tegenover den zondaar en zijne barmhartigheid in de verlossing der rechtvaardigen bezingt (III).</p>
<p>De profetie is door Habacuc zelf geschreven (vgl. II 2). Voor hare eenheid en ongeschondenheid pleit de samenhang, die niet verstoord wordt door den afwisselenden stijl, waarin de verheven gedachten der samenspraak zijn uitgedrukt; de gevoelens, door dat onderhoud mot God in het hart van den profeet gewekt: eerbiedige vreeze voor Gods gerechtigheid, bewondering zijner ontfermende liefde, stort hij uit in een lyrisch gedicht, dat wellicht alles overtreft, wat van deze dichtsoort bij de Hebreërs is bewaard gebleven.</p>
<p>Het goddelijk en canoniek gezag wordt gestaafd door de leer der H. Kerk en bekrachtigd door de H.H. boeken des Nieuwen Verbonds. De H. Paulus (Act. XIII 41) bedreigt de Joden van Pisidië met woorden van Habacuc (I 5), welke door den Apostel uitdrukkelijk als profetie zijn aangehaald; driemaal bevestigt hij in zijne brieven (Rom. I 17; Gal. III 11; Hebr. X 37) de noodzakelijkheid des geloofs op het gezag van deze profetie (II 3, 4).</p>
<chapter osisID="Hab.1"> 
 

<title>Hoofdstuk I.</title>
<p>Klacht van Habacuc over de ongerechtigheid in Juda (v. 2-4). Antwoord des Heeren: Ik zal de Chaldeërs doen komen (v. 5-11). Klacht over dien vermetelen en afgodischen verdelger (v. 12-17).</p>
<verse osisID="Hab.1.1"><hi type="bold">LAST</hi>, dien Habacuc, de profeet, gezien heeft.</verse>

<verse osisID="Hab.1.2"> Hoe lang nog, Heer, zal ik roepen, en zult Gij niet verhooren? zal ik schreien tot U en geweld lijden, en zult Gij niet redden<note n="822">De profeet had vurig gebeden, dat God de verdrukkers en geweldenaars in Juda door straffen tot inkeer mocht brengen; maar Gods lankmoedigheid scheen hem niet te hooren en inmiddels nam de ongerechtigheid toe. Hebr.: ‘zal ik schreien tot u: geweldenarij’ heerscht in Juda.</note>?</verse>

<verse osisID="Hab.1.3"> Waarom liet Gij mij ongerechtigheid zien en kwelling, om berooving en onrechtvaardigheid in weerwil van mij te aanschouwen<note n="823">Videre staat in plaats van ut videam; in den grondtekst slaat dit op het niet straffend toezien van Jehova: ‘en schouwt Gij toe op verdrukking, en berooving en gewelddadigheid zijn voor mijne oogen’. Contra me beteekent dus, dat het onrecht, niet aan hem zelven, maar vóór zijne oogen, in weerwil van hem gepleegd wordt.</note>? En er ontstond twistgeding en tweedracht al te heftig.</verse>

<verse osisID="Hab.1.4"> Daarom is de wet verscheurd en het gericht komt niet tot het einde; want de goddelooze heeft de overhand boven den rechtvaardige, daarom komt het recht verdraaid te voorschijn<note n="824">Omdat onrecht en roof, onbeschaamd en niet door God gewroken, overal in Juda heerschen, daarom is de wet van Moses, die het recht der verdrukten handhaaft, ‘verstijfd’ (Hebr.), een doode letter geworden. En het gericht enz., de zin is waarschijnlijk: het recht heeft zijn loop niet, blijft zonder uitslag, mist zijn doel.</note>.</verse>

<verse osisID="Hab.1.5"> Blikt rond onder de volken en ziet! verwondert en verbaast u! Want een werk wordt gewrocht in uwe dagen, dat niemand gelooven zal, als men het verhaalt<note n="825">Gods antwoord op de klacht van den profeet. Hij richt het woord tot die verdrukkers in Juda, opdat zij het wonderbaar werk aanschouwen, dat Hij onder de heidensche volken gaat verrichten. Bedoeld is de opkomst der Chaldeërs, die, zooals de profeet vervolgens voorzegt, hunne heerschappij met geweld zullen uitbreiden en het zondige Juda komen tuchtigen.</note>.</verse> 


<verse osisID="Hab.1.6"> Want zie, Ik zal opwekken de Chaldeërs, den volksstam grimmig en onstuimig, die voorttrekt over de breedte der aarde om woonsteden in bezit te nemen, die de zijne niet zijn.</verse>

<verse osisID="Hab.1.7"> Schrikwekkend en vreeselijk is hij; van hem zelf gaat uit zijn recht en zijn last<note n="826">Van hem zelf niet van God, dien hij niet boven zich erkent, maar van eigen willekeur gaat zijn recht, zijne wet, uit, dat hij den volken als last oplegt.</note>.</verse>

<verse osisID="Hab.1.8"> Vlugger dan pardels zijn zijne rossen en sneller dan wolven bij avond<note n="827">Die des avonds uitgehongerd naar hunne prooi heensnellen; vgl. Soph. III 3.</note>; en verreweg verspreiden zich zijne ruiters; want zijne ruiters komen van verre, zij vliegen als de arend, die aansnelt ter verslinding<note n="828">Verspreiden, Hebr.: ‘rukken snel aan’. De bedreiging van Deut. XXVIII 49 zal in vervulling gaan.</note>.</verse>

<verse osisID="Hab.1.9"> Altegader komen zij ten roof, hunne verschijning is als de brandende wind; en als zand zal hij gevangenen opeenhoopen<note n="829">Als de brandende wind, zie Osee XII noot 1; Hebr.: ‘voorwaarts streven hunne gezichten’, altijd op nieuwe veroveringen belust. De vergelijking als zand betreft zoowel het groote aantal krijgsgevangenen, als de verachting, waarmede de Chaldeër hen behandelt.</note>.</verse>

<verse osisID="Hab.1.10"> En hij, over koningen zal hij triomf vieren, en tirannen zullen hem ten spot zijn; hij zal lachen met elk bolwerk, en een wal zal hij op werpen en het innemen<note n="830">De Chaldeër zal zonder moeite, als spottend met alle machtsvertoon, koningen en tirannen overweldigen; met hoongelach beantwoordt hij elken tegenstand; het is hem voldoende een wal op te werpen om elk vijandelijk bolwerk in te nemen.</note>.</verse>

<verse osisID="Hab.1.11"> Dan zal zich zijn geest veranderen en hij zal doortrekken; en hij zal vallen; zoodanig is de kracht van hem, van zijnen god<note n="831">Door die overwinningen zal zich zijn geest veranderen, d.i. vernieuwen, zal hij overmoedig worden, en doortrekken om nieuwe lauweren te plukken. Maar hij zal vallen, d.i. zich schuldig maken, daar hij, in plaats van aan God de verschuldigde eer te geven, aan zijne valsche afgoden zijne kracht toeschrijft. De grondtekst geeft te kennen, dat de trotsche Chaldeër aan zijne kracht of liever aan zich zelven goddelijke eer bewijst. Zie Is. X.</note>!</verse>

<verse osisID="Hab.1.12"> Zijt Gij niet van den beginne, Heer, mijn God, mijn Heilige, en</verse> 
<verse osisID="Hab.1.1">wij zullen immers niet sterven? Heer, ten gerichte hebt Gij hem gesteld, en sterk hebt Gij ter tuchtiging hem gemaakt<note n="832">De profeet, vol schrik voor de komst der Chaldeërs, wendt zich, uit naam van zijn volk, tot God. Uit de overtuiging, dat Jehova van den beginne van Israël's uitverkiezing de God is van zijn volk, de Heilige, die om zijne heiligheid te doen uitschitteren eens Israël heeft uitgekozen (Exod. XIX 6), put hij zijn vertrouwen: wij zullen niet sterven, d.i. door den Chaldeër niet ten eenenmale vernietigd worden. God wil slechts Israël tuchtigen tot zijn heil en daartoe heeft Hij den Chaldeër. sterk gemaakt; Hebr.: ‘en Gij, o Rots, tot tuchtiging hebt Gij hem besteld’; rots heet Jehova als de onveranderlijke, getrouwe God.</note>.</verse>

<verse osisID="Hab.1.13"> Te rein zijn uwe oogen om kwaad aan te zien, en toeschouwen op ongerechtigheid kunt Gij niet: waarom schouwt Gij dan toe op boosdoeners en zwijgt Gij, als de goddelooze verslindt een gerechtiger dan hij<note n="833">Daar God in zijne heiligheid (te rein enz.) de zonden ook in zijn uitverkoren volk straft, klaagt de profeet (waarom), dat Hij met welgevallen schijnt neer te zien op den Chaldeër, boosdoener en goddelooze geheeten, en dat Hij zwijgend, d.i. ongestraft, schijnt toe te laten, dat deze het gerechtigere, d.i. minder schuldige, Juda verslindt, d.i. van zijn goed recht en van zijn volksbestaan berooft.</note>?</verse>

<verse osisID="Hab.1.14"> En maakt Gij menschen als visschen der zee en als kruipend gedierte, dat geen opperhoofd heeft<note n="834">God levert aan den Chaldeër de menschen, d.i. de volken, over als visschen, die zonder verdediging en zonder rechten, geen opperhoofd hebhen, dat hen beschermt. Vgl. Prov. VI 7; XXX 27. Kruipend gedierte beteekent ook hier visschen; zie Gen. I noot 17.</note>?</verse>

<verse osisID="Hab.1.15"> Alles haalt hij op met den vischhaak, hij sleept het in zijn net en verzamelt het in zijn garen<note n="835">Die visscher is de Chaldeër.</note>. Daarover verheugt hij zich en juicht hij.</verse>

<verse osisID="Hab.1.16"> Daarom offert hij aan zijn net en wierookt hij aan zijn garen; want door deze werd zijn aandeel vet en zijne spijze keurig<note n="836">Door zijne overwinningen en zijnen voorspoed wordt de Chaldeër steeds trotscher en vergoodt hij zijn net enz., d.i. zijne krijgsmacht, bijgevolg zich zelven. Zie v. 11.</note>.</verse>

<verse osisID="Hab.1.17"> Daarom dan<note n="837">Daar hij steeds begeerig is naar nieuwen buit. In den grondtekst op vragende wijze: ‘Zal hij daarom (wijl hij zoo gelukkig slaagt in die vischvangst) zijn net ledigen (om het weer aanstonds te gaan vullen) en voortdurend belust zijn, volken te worgen zonder verschooning?’</note> legt hij zijn net uit en voortdurend volkeren te worgen ontziet hij zich niet.</verse>

</chapter>

      
<chapter osisID="Hab.2"> 
 

<title>Hoofdstuk II.</title>
<p>Antwoord des Heeren op de vorige klacht: het strafgericht over dien gewelddadigen booswicht, door een vijfvoudig wee gerechtvaardigd.</p>


<verse osisID="Hab.2.1"> Op mijnen wachttoren zal ik staan en ik zal den voet zetten op den ringmuur; en ik zal toeschouwen om te zien, wat mij gezegd zal worden en wat ik antwoorden zal op mijne klacht<note n="838">De profeet, de wachter des Heeren voor zijn volk (Ezech. XXXIII 1-7), zal zich plaatsen op den wachttoren, of juister gezegd op de tinne van diens ringmuur, die de wachters bestegen om een ruimen blik te hebben over den omtrek (vgl. II Reg. XVIII 24; IV Reg. IX 7). Dit is in geestelijken zin te verstaan: door afzondering en gebed ging de profeet zich voorbereiden om het antwoord Gods te vernemen en alsdan te overdenken, wat hij aan zich zelven zal antwoorden op zijne klacht van I 13-17.</note>.</verse>

<verse osisID="Hab.2.2"> En de Heer antwoordde mij en zeide: Schrijf het gezicht en stel het duidelijk op tafelen, opdat men loopend het lezen kan<note n="839">Het gezicht is de inhoud van Gods antwoord. Tafelen zijn waarschijnlijk uit aarde gebakken tegels, waarin hij dit antwoord duidelijk en voor ieder leesbaar moet griffen. Opdat men enz., eigenlijk: opdat doorloope wie het leest, d.i. ieder het in het voorbijgaan kan lezen. De bedoeling van dit voorschrift was, voor levenden en nageslacht een onwedersprekelijk en onvergetelijk bewijs der voorspelling te geven; vgl. Is. VIII 1.</note>.</verse>

<verse osisID="Hab.2.3"> Want nog is het gezicht verre en openbaar zal het worden aan het einde en het zal niet falen; zoo het toeft, verbeid het; want komend zal het komen en het zal niet uitblijven<note n="840">Het gezicht (zie noot 2) is in zijne verhulling nog verre, Hebr.: ‘voor den (door God) bestemden tijd en het streeft naar het einde’, naar zijne vervulling. Intusschen moeten zich de vrome Israëlieten door het geloof aan Gods woord sterken.</note>.</verse>

<verse osisID="Hab.2.4"> Zie, wie ongeloovig is, zijne ziel zal niet gerechtig zijn in hem; doch de rechtvaardige zal door zijn geloof leven<note n="841">In deze woorden is het antwoord van God vervat. Het eerste deel ziet op de trotsche, ongeloovige Chaldeërs; het tweede op de in God geloovende en betrouwende Israëlieten; maar tevens geldt deze spreuk voor alle volken en tijden, want zij drukt de voorwaarde uit van 's menschen geluk voor tijd en eeuwigheid. De ongeloovige is niet gerechtig, aan God niet welgevallig, en, wat volgt uit het tweede verslid, ten verderve gedoemd. In den grondtekst wordt de oorzaak van het ongeloof uitgedrukt (vgl. Joan. V 44): ‘zie, opgeblazen, niet gerechtig is zijne ziel in hem’. De rechtvaardige zal door zijn geloof, dat de wortel en de grondslag is der rechtvaardigmaking, leven, hier en hiernamaals gelukkig zijn.</note>.</verse>

<verse osisID="Hab.2.5"> En gelijk de wijn den drinker bedriegt, zoo zal de trotschaard zijn en niet geëerd zal hij worden; die als de onderwereld zijne ziel heeft opgesperd, en hij is als de dood, en hij wordt niet verzadigd, en hij raapt naar zich alle natiën, en hij vergaart voor zich alle volken<note n="842">De trotschheid der Chaldeërs wordt om de beneveling of de verblindheid des geestes, die daaruit volgt, passend vergeleken met de bij dit volk heerschende dronkenschap. In het tweede verslid schildert de profeet, onder het beeld van de onderwereld, die voordurend nieuwe slachtoffers vraagt, en van den immer verslindenden dood (vgl. Prov. XXX 16), hunne onverzadelijke hebzucht en heerschzucht. Deze drie ondeugden zijn de oorzaak van hunnen val, die met eene rhetorische verzachting des te krachtiger wordt uitgedrukt: hij zal niet geëerd, maar in zijn ondergang diep veracht worden.</note>.</verse>

<verse osisID="Hab.2.6"> Zullen niet alle dezen over hem een spreekwoord bezigen en een raadselspreuk op hem<note n="843">De verdrukte volken zullen eenmaal tegen hem opstaan (v. 7) en den geleden smaad vergelden door den gevallen tiran te beschimpen. Zij zulten hunnen spot kleeden in raadselspreuken, als achtten zij den vroeger gevierden naam van den wereldbeheerscher niet waardig genoemd of bezongen te worden.</note>? En het zal heeten: Wee hem, die ophoopt wat niet het zijne is! Hoe lang nog? en hij stapelt tegen zich op dikke modder<note n="844">Hoe lang nog zal die geweldenaar rooven en plunderen? Dikke modder, waarin hij zelf verzinken zal; eene passende benaming der onrechtvaardig opeengestapelde rijkdommen, die hem ten ondergang zullen strekken.</note>.</verse>

<verse osisID="Hab.2.7"> Zullen niet plotselijk opstaan, die u bijten, en ontwaken, die u verscheuren, en zult gij hun niet ter plundering zijn<note n="845">Hunne vroegere slachtoffers zullen zich wrekend tegen hen verheffen en als wilde dieren hen bijten en verscheuren.</note>?</verse>

<verse osisID="Hab.2.8"> Omdat gij vele natiën hebt uitgeplunderd, zullen u uitplunderen allen, die overig zijn van de volken, wegens de bloedschuld aan menschen en het onrecht aan het land, aan de stad en aan allen, die er in woonden<note n="846">Die overig zijn van de door u verdrukte volken. Ook de Meden en Perzen, de uitvoerders van het wraakgericht, waren aan de Chaldeërs onderworpen geweest; vgl. Jer. XXV 29. Door het land en de stad worden waarschijnlijk Juda en Jerusalem bedoeld, want volgens Jer. L 11; LI 11; Is. XLIII 14 was het wraakgericht over Chaldea vooral de straf voor het onrecht aan Gods volk gepleegd.</note>.</verse>

<verse osisID="Hab.2.9"> Wee hem, die vuil gewin bijeenraapt ten bate van zijn huis, opdat zijn nest in de hoogte zij, en die zich beveiligd waant voor de hand des kwaads<note n="847">De roofzuchtige Chaldeeuwsche vorst meende door zijne opgehoopte schatten zijn huis, d.i. zijn geslacht en zijn rijk, voor immer te bestendigen, en het, gelijk de arend zijn nest (vgl. Abd. 4), buiten het bereik der vijanden te plaatsen.</note>.</verse> 


<verse osisID="Hab.2.10"> Gij hebt schande bedacht voor uw huis, gij hebt neergeveld vele volken, en gezondigd heeft uwe ziel<note n="848">In plaats van onvergankelijken roem heeft hij schande over zich gehaald door zijn pogen om alle volken uit te plunderen; hierdoor heeft hij zich tegen God bezondigd en zijne wraak uitgedaagd (vgl. Jer. L 15, 24).</note>.</verse>

<verse osisID="Hab.2.11"> Want de steen uit den muur zal roepen, en het hout, dat tusschen de gebinten der gebouwen is, zal antwoorden<note n="849">De steenen en het houtwerk hunner van geroofd goed gebouwde paleizen zullen om wraak roepen.</note>.</verse>

<verse osisID="Hab.2.12"> Wee hem, die eene stad bouwt op bloed en eene vesting grondt op onrecht<note n="850">Ten koste van het leven en de bezittingen der overwonnelingen.</note>.</verse>

<verse osisID="Hab.2.13"> Is dit niet van den Heer der heerscharen? Volken toch<note n="851">Hebr.: ‘Is het niet’ enz., ‘dat volken’ enz.; vgl. Jer. LI 58. Het is door God bepaald, dat al die bouwwerken, waarvoor de aan Babylonië onderworpen volken tot bezwijkens toe moeten zwoegen, zullen dienen tot brandstof voor den grooten brand, dien God in Babylon zal ontsteken.</note> zullen zwoegen voor een grooten brand en natiën voor niets, en zij zullen er bij bezwijken.</verse>

<verse osisID="Hab.2.14"> Want vervuld zal de aarde worden van de kennis der heerlijkheid des Heeren, zooals de wateren de zee bedekken<note n="852">Die grootsche plannen van den Chaldeeuwschen wereldbeheerscher zullen vergeefsch zijn, want dat trotsche rijk zal vernietigd worden om plaats te maken voor een ander rijk, het Rijk van den Messias, dat de gansche wereld zal vervullen met de kennis des Heeren. Vgl. Is. XI 9.</note>.</verse>

<verse osisID="Hab.2.15"> Wee hem, die eenen dronk geeft aan zijnen vriend, zijne gal er in mengend, en hem dronken makend om zijne naaktheid te aanschouwen<note n="853">Dit wee betreft de trouweloosheid der Chaldeërs jegens de met hen bevriende volken, voor welke zij vriendschap huichelden om hen later des te smadelijker te behandelen en in hunne vernedering en berooidheid nog te bespotten. Eene zinspeling op Gen. IX 21, 22.</note>.</verse>

<verse osisID="Hab.2.16"> Verzadigd zijt gij met smaad in plaats van met eer; drink ook gij en word bedwelmd<note n="854">Hebr.: ‘en ontbloot u’ volgens de straf der wedervergelding.</note>; rondgaan bij u zal de beker van de rechterhand des Heeren, en het braaksel uwer schande over uw eergewaad<note n="855">De Chaldeër zal zich dronken drinken aan den door zijne vijanden toegereikten wijn van 's Heeren gramschap en hierdoor een schouwspel worden van smaad en schande. Volgens Oostersche zeden gaat de wijnbeker aan het gastmaal rond.</note>.</verse>

<verse osisID="Hab.2.17"> Want het onrecht aan den Li- banon zal u bedekken en de uitroeiing der dieren zal hen doen schrikken<note n="856">Duidelijker vertaalt de H. Hiëronymus in zijn commentaar: ‘zal u doen schrikken’. Het onrecht of ‘het geweld’ (Hebr.), gepleegd aan de wouden van den Libanon, die geveld werden voor de trotsche paleizen van Babylon, zal op den Chaldeër neerkomen; de uitroeiing der wilde dieren, die in die wouden schuilden, en daardoor waren opgeschrikt en verjaagd, zal aan hem vergolden worden; vooral echter het onrecht aan Gods volk gepleegd. Zie verder noot 9.</note> wegens de bloedschuld aan menschen en het onrecht aan het land en aan de stad en aan allen, die er in woonden.</verse>

<verse osisID="Hab.2.18"> Wat baat het gesneden beeld, daar zijn maker het gesneden heeft, (gemaakt heeft) het gegoten beeld en het leugenbeeld? Want op zijn maaksel stelt de maker zijn vertrouwen om stomme afgoden te vervaardigen<note n="857">De reeks van Babylon's zonden wordt gesloten door de afgoderij, welker dwaasheid Habacuc eerst ten toon stelt, om dan (v. 19) het wee daarover uit te spreken. Wat baat enz.; het is een spottende vraag. Daar de maker zooveel zorg besteedt aan het vervaardigen van zijn afgodsbeeld, moet hij er toch eenig voordeel in zien. Welk voordeel dan kan dat maaksel geven? En toch stelt deze er zijn vertrouwen in en wekt hij zich door dat vertrouwen op om stomme, levenlooze, afgoden te vervaardigen. Hebr.: (Wat baat) ‘het gegoten beeld en de leugenleeraar?’, dit ziet op de zoogenaamde orakels.</note>.</verse>

<verse osisID="Hab.2.19"> Wee, die tot het hout zegt: Waak op! Sta op! tot den sprakeloozen steen: kan deze onderricht geven<note n="858">Deze vraag ziet eveneens op de orakels der afgodsbeelden.</note>? Zie, hij is overdekt met goud en zilver, en alle geest ontbreekt in zijn binnenste.</verse>

<verse osisID="Hab.2.20"> Maar de Heer is in zijn heiligen tempel; voor zijn aangezicht zwijge de gansche aarde<note n="859">Van die stomme afgoden verheft de profeet zijne oogen tot den waren God, die in den hemelschen tempel woont. Voor zijn aangezicht enz., dit slot kondigt de komst aan van God, de openbaring zijner gerechtigheid en zijner barmhartigheid. Dit is het onderwerp van het volgend Ivrisch gedicht.</note>!</verse>

</chapter>

      
<chapter osisID="Hab.3"> 
<p>Loflied op God, den rechtvaardigen Rechter en den barmhartigen Verlosser.</p>
<p>1. Gebed van Habacuc, den profeet, voor de onwetendheden<note n="860">Het lied is een gebed, een biddende beschrijving van Gods komst tot verlossing van zijn volk. Voor de onwetendheden zal wel beteekenen voor zonden van onwetendheid; de Septuagint heeft: ‘een gebed met zang’. Het Hebr.: ‘al Sjigjonôt’ beteekent, volgens sommigen, een bepaalde dichtsoort of zangwijze, volgens anderen, een zeker speeltuig.</note>.</p>
 

<title>Hoofdstuk III.</title>

<verse osisID="Hab.3.2"> Heer, ik heb uwe uitspraak gehoord en ik ben bevreesd geworden<note n="861">Uwe uitspraak betreffende de tuchtiging van Gods volk en het wraakgericht over de Chaldeërs. Dit noemt de profeet aanstonds uw werk. Bevreesd voor de openbaring van Gods komende wraakgerichten.</note>. 

Heer, uw werk, maak het levend in het midden der jaren. 

In het midden der jaren zult Gij het kenbaar maken<note n="862">De profeet bidt om bespoediging van het gericht, dat Gods Rijk op aarde zal voorbereiden. Maak levend, d.i. breng uw werk, een werk van bestraffing, maar ook van verlossing, ten uitvoer. In het midden der jaren door u bepaald (II 3), dus niet aan het einde van dat tijdperk, maar spoedig. De Septuagint vertaalt: ‘Gij zult U midden tusschen twee dieren doen kennen’; deze lezing, door de oude Latijnsche vertaling gevolgd, is nog bewaard in de H. Liturgie.</note>. Zijt Gij in toorn ontstoken, uwe barmhartigheid zult Gij indachtig wezen<note n="863">De zin is: straf niet in uwen toorn volgens de maat der zonden, maar wees genadig.</note>.</verse>

<verse osisID="Hab.3.3"> God zal uit het zuiden komen, en de Heilige van het gebergte Pharan!

Zijne heerlijkheid heeft de hemelen overdekt, en van zijnen lof is de aarde vervuld<note n="864">De profeet ziet in zijn profetisch gezicht den Heer neerdalen ten gerichte, evenals weleer op Sinaï (vgl. Mich. I 3, 4). Het zuiden, Hebr. ‘Theman’, in het zuiden van Edom (vgl. Amos I 12), en Pharan, de woestijn tusschen Edom en Palestina, waren getuigen geweest van Gods wonderdaden tot straf der boozen en tot zegening der vromen. Zinspelend op Deut. XXXIII 2, ziet Habacuc Gods majesteit uit diezelfde streken opdagen, omdat ook thans de gerechtigheid en de barmhartigheid in het godsgericht zullen schitteren. Bij Gods verschijning is de hemel geheel bedekt met zijne heerlijkheid, d.i. met zijnen glans, de aarde gansch vervuld met zijnen lof, d.i. met zijnen luister, die de schepselen opwekt tot lof. Hoedanig die heerlijkheid is, schildert het volgend vers.</note>.</verse>

<verse osisID="Hab.3.4"> Zijn glans is als het licht, hoornen zijn in zijne handen;

Daar schuilt zijne sterkte<note n="865">Hoornen, d.i. lichthoornen of stralenbundels (vgl. Exod. XXXIV 29), ontschieten aan zijne handen, als aan de zon. Dat licht is de openbaring van Gods sterkte of van het goddelijk wezen, dat voor het menschelijk oog onzichtbaar is. Want ‘God is gehuld in het licht, als in een kleed’. Ps. CIII 2.</note>.</verse> 

<verse osisID="Hab.3.5"> Voor zijn aangezicht gaat de dood. 

En de duivel treedt uit voor zijne voeten<note n="866">God openbaart zich als wrekend Rechter. De dood, Hebr.: ‘pest en vlam gaat uit (volgend) op zijne schreden’. Zij zijn de werktuigen zijner wraak (Ps. XCVI 3; Lev. XXVI 25), welke God niet zelden den duivel in handen legt.</note>.</verse>

<verse osisID="Hab.3.6"> Hij staat en meet de aarde. 

Hij blikt neer en ontbindt de volken<note n="867">Bij zijne verschijning meet of overschouwt Hij met een oogslag de aarde. Septuagint: ‘Hij treedt op en doet de aarde schudden’. Vgl. Ps. CIII 32; Eccli. XVI 18. Hij ontbindt, d.i. doet uiteenstuiven, Hebr.: ‘doet opspringen’, de volken. Werd God in zijne verschijning (v. 3, 4) eerst vergeleken bij het rijzende zonnelicht, hier is Hij geschetst als een reuzenheld.</note>; en vergruizeld zijn de bergen der eeuwigheid. 

Gekromd nebben zich de heuvelen der wereld vanwege de gangen zijner eeuwigheid<note n="868">Hyperbolisch heet eeuwig, hetgeen van den beginne bestond en eeuwig schijnt te zullen blijven. De bergen der eeuwigheid zijn derhalve de van de schepping der wereld af pal staande bergen; zij worden door den aanblik van Gods majesteit vergruizeld. De heuvelen der wereld, die van de voorwereld af hun kruin verhieven, Hebr.: ‘van den voortijd’, hebben zich vol ontzag gekromd, Hebr.: ‘zinken weg’, van wege de gangen zijner eeuwigheid, d.i. onder de schreden van den eeuwigen God. Hij heet uit te trekken, wanneer Hij dingen werkt, die de aandacht der menschen wekken. Hebr.: ‘de gangen der oude dagen bewandelt Hij’, d.i. het werk, dat God gaat verrichten, zal even geducht en heerlijk zijn als in de oude dagen, b.v. bij den uittocht uit Egypte.</note>.</verse>

<verse osisID="Hab.3.7"> Onder den druk zie ik Ethiopië's tenten, sidderen zullen de vachten van Madian's land<note n="869">De doortocht van den vergramden Rechter doet de volken in het Zuiden, van waar God komt (v. 3), sidderen. Met name worden er uit die volken, die reden hebben voor Gods majesteit te vreezen, twee genoemd: Ethiopië, dat dikwijls door de profeten als één met Egypte vermeld wordt (Is. XI 11; XX 4; Nah. III 9), en Madian (vgl. Num. XXV 6; Judic. VI); zij vertegenwoordigen al de vijanden van het volk Gods. De profeet spreekt van hunne tenten, omdat zij herdersvolken waren; de vachten zijn de vellen, waarmede die tenten bedekt waren.</note>.</verse>

<verse osisID="Hab.3.8"> Zijt Gij op de stroomen vertoornd, o Heer? of geldt den stroomen uwe verbolgenheid? of der zee uwe gramschap?

Gij, die gaat stijgen op uwe rossen, en uwe vierspannen zijn redding<note n="870">Zinspelend op het werk Gods in de oude tijden, toen de wateren van de Roode Zee en van den Jordaan Gods machtige hand gevoelden, schildert de profeet de uitwerkselen van het godsgericht, dat hij aanschouwt. Vandaar zijne vragen. Hebr.: ‘of geldt der zee uwe grim, dat Gij uittrekt op uwe rossen, op uwe zegekar?’ Als een oorlogsheld stijgt God op zijne rossen, d.i. op de wolken (Ps. CIII 3), om evenals weleer te gaan strijden tegen zijne vijanden; zijne vierspannen rukken uit tot redding van zijn volk.</note>.</verse> 

<verse osisID="Hab.3.9"> Wekkend gaat Gij wekken uw boog, de eeden, die Gij tot de stammen gesproken hebt<note n="871">Wekken uit zijne rust, d.i. gereed maken, spannen enz., gaat Gij uw boog om uwe bliksemflitsen (v. 11) af te schieten, en hierdoor tevens wekken de onder de hoede van den getrouwen God als het ware sluimerende eeden; want het wraakgericht over de Chaldeërs is te gelijk de verlossing van zijn volk, waardoor de onder eede gedane beloften vervuld worden. Vgl. Gen. XXII 16; Ps. LXXXVIII 50; CXXXI 11.</note>!

Der aarde stroomen zult Gij splijten<note n="872">Om zijn volk eenen doortocht te banen gelijk door de wateren der Roode Zee.</note>.</verse>

<verse osisID="Hab.3.10"> De bergen zien U en zijn in pijn; een maalstroom van wateren golft voorbij. 

De afgrond verheft zijn gedreun, de diepte steekt hare handen omhoog<note n="873">De bergen schudden en beven, evenals weleer de Sinaï (Exod. XIX 18; Ps. CXIII 6), bij de verschijning des Heeren. Evenals bij den zondvloed valt een maalstroom van wateren uit den hemel en de afgrond of de Oceaan werpt onder gedreun zijne door storm opgezweepte golven (handen) omhoog. Vgl. Gen. VII 11.</note>.</verse>

<verse osisID="Hab.3.11"> Zon en maan staan binnen hare woning bij het licht van uwe pijlen, zij wijken bij den glans uwer bliksemende speer<note n="874">Zon en maan lichten niet meer; zij wijken voor het bliksemlicht van Gods wraak en trekken zich als het ware terug binnen hare woning, zoodat de schrikwekkende duisternis slechts verlicht en te gelijk verergerd wordt door de felle bliksemstralen, welke dichterlijk genoemd worden Gods pijlen en speer.</note>.</verse>

<verse osisID="Hab.3.12"> In toorn vertrapt Gij de aarde, in verbolgenheid maakt Gij de volkeren vervaard<note n="875">Hebr.: ‘In toorn betreedt Gij de aarde, in gramschap dorscht Gij de volkeren’. Het gericht over Babylon tot heil van Juda werd tot hiertoe met zulke kleuren geschilderd, dat hierbij het gericht voor den geest komt over zondaars en rechtvaardigen, hetwelk, in den loop der wereldgeschiedenis gedurig herhaald, ten slotte zal worden bekroond door het laatste oordeel op het einde der dagen. Van dit laatste wereldgericht is ook dit godsgericht met zijne bestraffing en erbarming een voorspel. Het werd ook voor ons geschreven, opdat wij aan den grooten dag zouden denken, dien wij, Christenen, met vreeze en meer nog met vertrouwen moeten verwachten. - Thans na die zinnebeeldige schildering volgt de meer zakelijke beschrijving van het gericht.</note>.</verse>

<verse osisID="Hab.3.13"> Uitgetogen zijt Gij tot redding van uw volk, tot redding met uwen gezalfde. 

Gij verplettert het hoofd van het huis des goddeloozen, Gij ontbloot het van grondslag tot hals<note n="876">Het tweevoudig doel van het godsgericht wordt duidelijk onderscheiden. In het eerste verslid de verlossing: tot redding van uw volk met uwen gezalfde, d.i. om uw volk en ‘uwen gezalfde te redden’ (Septuagint). De gezalfde is het koninklijk huis van David, aan wien de belofte van een eeuwigdurend koningschap was gegeven. - In het tweede verslid het wraakgericht over Gods vijanden: Gij verplettert het hoofd, d.i. den koning en de gebieders, van het huis of van het goddelooze Chaldeeuwsche rijk. Van grondslag tot hals: een dubbel beeld, het Chaldeeuwsche rijk is als een huis, welks grondslagen worden blootgelegd ter vernieling, en is als een persoon, wiens hoofd verpletterd en die van de voeten tot aan den hals van alles ontbloot wordt.</note>.</verse> 

<verse osisID="Hab.3.14"> Gij vloekt zijne schepters, het hoofd zijner krijgers, hen die kwamen als een wervelwind om mij te verstrooien. 

Hun gejubel was als van hem, die den arme verslindt in het verborgen<note n="877">Sterker nog klinkt hetzelfde vonnis: Gij vloekt zijne schepters, d.i. wijdt ten ondergang zijne vorstendommen en wingewesten, het hoofd enz., d.i. koning en aanvoerders en krijgers, die over Juda het ergste brachten, de wegvoering en ballingschap, als werd het door een wervelwind verstrooid; die daarbij overmoedig jubelden, wijl zij het arme Juda als in het verborgen, dus ongestraft, meenden te kunnen verslinden en vernietigen.</note>.</verse>

<verse osisID="Hab.3.15"> Eenen weg baant Gij door de zee voor uwe rossen, door het slijk van vele wateren<note n="878">Zoo wordt dan een einde gemaakt aan den overheerscher van Juda. God zal opnieuw zijn volk uit de verdrukking verlossen en, zoo noodig, de wonderen hernieuwen van den uittocht uit Egypte.</note>!</verse>

<verse osisID="Hab.3.16"> Ik hoorde het en mijn binnenste werd ontroerd, voor de stem beefden mijne lippen. 

Laat het bederf in mijn gebeente doordringen en onder mij wriemelen, 

Opdat ik rust hebbe op den dag der verdrukking, opdat ik moge opgaan naar ons toegerust volk<note n="879">De profeet besluit (v. 16-19) en leert het volk, zich zelf ten voorbeeld stellend, in wat stemming van vrees en van hoop (zie v. 2) dit gericht moet worden afgewacht. De aankondiging van het komend wraakgericht doet en profeet sidderen, want zij bevat ook de tuchtiging van zijn zondig volk. Hij bidt namens het volk, dat die kastijding strekken moge tot heil en verlossing van Juda: Laat het lijden van Job over mij komen, zoodat het bederf tot in het merg mijner beenderen dringt en wormen onder mij wriemelen (een beeld van de ellende der ballingschap), opdat ik rust hebbe, d.i. van mijne rampen verlost worde, op den schrikvollen dag der verdrukking, d.i. des wraakgerichts over Chaldea, opdat ik dan moge opgaan naar ons toegerust volk, dat, door Gods goedheid weder krachtig geworden, terug zal keeren uit de ballingschap. Volgens den grondtekst drukt de profeet zijnen schrik uit voor de aanstaande tuchtiging van zijn volk, welke hij niet kan afwenden: ‘Het bederf dringt door in mijn gebeente en waar ik sta, beef ik, omdat ik zwijgend moet verdragen den dag der verdrukking, wanneer hij optrekken zal tegen het volk, die het zal aanvallen’.</note>!</verse>

<verse osisID="Hab.3.17"> Want de vijgeboom zal niet bloeien, en geene vrucht zal er zijn aan de wijnstokken. 

Bedrieglijk zal de arbeid zijn van den olijfboom, en de zaaivelden zullen geen spijze voortbrengen. 

Weggesleept zal worden uit de schaapskooi de kudde, en geen rund zal er zijn in de stallen<note n="880">Want enz. In deze schildering van den wraakdag met betrekking tot zijn land ligt de reden zijner in v. 16 uitgedrukte vrees. Het vruchtbare land, beroemd om zijne vijgen, olijven en druiven, zal woest en verlaten liggen en de kudden zullen worden weggeroofd. Bedrieglijk enz., d.i. de olijfboom zal wel bladeren en knoppen, doch geen vruchten geven.</note>.</verse>

<verse osisID="Hab.3.18"> Ik nochtans, in den Heer zal ik mij verheugen, en jubelen zal ik in God, mijnen Jesus<note n="881">Ik nochtans, hoe ellendig ook mijn volk dan zal zijn, ik zal mij verheugen in de hoop der blijde verlossing en jubelen ‘in den God mijns heils’ (Hebr.). De H. Hiëronymus geeft hier, door heil als eigennaam over te zetten (mijnen Jesus) eene vertaling, welke niet den letterlijken zin, maar zijne eigen verklaring teruggeeft. Misschien wilde hij op die wijze duidelijk maken, dat de verlossing van Juda uit de ballingschap de voorafbeelding is van de geestelijke verlossing door Jesus.</note>.</verse>

<verse osisID="Hab.3.19"> God, de Heer, is mijne sterkte, en Hij zal mijne voeten maken als die der hinden. 

En op mijne hoogten zal mij voeren de overwinnaar, terwijl ik Hem psalmzing<note n="882">In zijn eigen persoon teekent de profeet het geredde volk, dat door God zal worden teruggevoerd naar het land zijner vaderen. Gelijk vlugge hinden heensnellen naar hunne hoogten, waar zij in veiligheid zijn, zoo zal het volk aan alle gevaren ontsnappen en door God in veiligheid gebracht worden. De laatste woorden (de overwinnaar enz.) zijn in den grondtekst een naschrift, dat waarschijnlijk eene aanwijzing geeft voor de uitvoering van dit lied bij den eeredienst: ‘Aan den voorzanger; op (d.i. met begeleiding van) mijn snarenspel’.</note>.</verse>

</chapter>
</div>
<div canonical="true" osisID="Zeph" type="book">
		<title short="Sophonias" type="main">De Profetie van Sophonias</title>
		<title>Inleiding</title>
<p><hi type="bold">Sophonias</hi> (Hebr. Zephanja) noemt in het opschrift der profetie (I 1) zijne voorvaderen tot aan het vierde geslacht: Chusi, Godolias, Amarias en Ezechias. Daar hij, in afwijking met de opschriften der overige profetische boeken, zijn geslachtslijst zoo hoog opvoert, hielden het de H.H. Cyrillus van Alexandrië en Hiëronymus voor waarschijnlijk, dat de profeet aan een aanzienlijk geslacht was ontsproten; en daar hij, hooger opklimmende, bij Ezechias blijft staan, zijn niet weinigen onder de nieuweren van gevoelen, dat de laatstgenoemde de beroemde koning Ezechias en bijgevolg Sophonias van koninklijken bloede zou zijn. Deze meening past vrij wel bij den tijd van Sophonias' optreden. Want hij profeteerde ‘in de dagen van Josias’ (I 1), die een achterkleinzoon van Ezechias was. De vrome Josias, reeds als een kind van acht jaren op den troon van David verheven, begon, zoodra hij zelfstandig regeerde, de hervorming van den godsdienstigen en zedelijken toestand van zijn volk, dat onder de goddelooze koningen Amon en Manasses in afgoderij en allerlei misdaden was weggezonken. Bij die hervorming werd hij krachtig ter zijde gestaan door de prediking van Sophonias.</p>

<p><hi type="italic">Inhoud.</hi> Sophonias verkondigt het algemeen godsgericht over de  zonden der wereld. Dat wraakgericht dreigt in de naaste toekomst de heidensche naburen, Philistijnen, Moab en Ammon; het reikt tot het verre Ethiopië in het zuiden en tot het wijd en zijd heerschende Assyrië in het noorden. Maar vooral over het zondige Juda en Jerusalem zal welhaast de gerechte straf, verwoesting, verstrooiing en ballingschap, komen. Daarna echter zal de Heer het door de tuchtiging bekeerde volk verzamelen en in zijn land terugvoeren; daar zal Hij het voorbereiden tot het heil van den Messias; dan zullen de heidensche volken zich bij het volk Gods aansluiten en zal de naam des Heeren op de gansche aarde aanbeden worden.</p>
<p>Sophonias heeft zelf zijne prediking geschreven in een stijl, die wel niet zoo verheven als die van Nahum en van Habacuc, maar toch zuiver, vloeiend en levendig is. Misschien meer dan een der andere profeten, die vóór hem schreven, heeft hij aan de oudere profetieën ontleend. Eenige zinspelingen op toestanden van Jerusalem, zooals die in den tijd van Josias aanwezig waren (vgl. I 4, 5, 9, 10), toonen genoegzaam, dat een ooggetuige aan het woord is.</p>
<chapter osisID="Zeph.1"> 


<title>Hoofdstuk I.</title>
<p>Het wereldgericht (v. 2-3); het gericht over Juda en Jerusalem (v. 4-13). Nabij is de dag des Heeren (v. 14-18).</p>
<verse osisID="Zeph.1.1"><hi type="bold">HET</hi> woord des Heeren, dat geschied is tot Sophonias, zoon van Chusi, zoon van Godolias, zoon van Amarias, zoon van Ezechias, in de dagen van Josias, zoon van Amon, koning van Juda.</verse>

<verse osisID="Zeph.1.2"> Wegrapend zal Ik alles wegrapen van het aanschijn der aarde<note n="883">Eerst (v. 2, 3) het wereldgericht, dat, volgens de reeds bekende godspraken (Joël II 31; III 14; Amos I, II), in den loop der eeuwen, vooral echter op het einde der dagen de zonden wreekt.</note>, zegt de Heer:</verse>

<verse osisID="Zeph.1.3"> Wegrapen mensch en vee, wegrapen de vogelen des hemels en de visschen der zee; en de ondergang der goddeloozen zal het zijn; en verdelgen zal Ik de menschen van het aanschijn der aarde<note n="884">Evenals bij den zondvloed zal God met den schuldigen mensch ook de schepselen, ten dienste des menschen geschapen, met zijne wraak treffen. Vgl. Osee IV 3, noot 6.</note>, zegt de Heer.</verse>

<verse osisID="Zeph.1.4"> En Ik zal mijne hand uitstrekken over Juda en over alle bewoners van Jerusalem<note n="885">Het godsgericht over Juda en Jerusalem. God wordt gezegd zijne hand uit te strekken, wanneer Hij grootsche daden gaat verrichten; zie Exod. III 20, waar de plagen van Egypte, Deut. IV 34; V 15, waar de wonderen bij den uittocht met die zegswijze worden ingeleid. Ook hier dus wordt een streng en geweldig gericht aangekondigd.</note>; en verdelgen zal Ik uit deze plaats het overschot van Baäl en de namen der tempeldienaren met de priesters<note n="886">De hoofdreden van het vonnis over Juda is zijne afgoderij, die te gelijk met zijne bevolking zal worden uitgeroeid. Het overschot van Baäl, d.i. tot de laatste sporen van dien eeredienst. Tempeldienaren schijnen de priesters van Baäl te zijn, die genoemd worden nevens de aan die afgoderij schuldige, wettige priesters (vgl. III 4); beiden zullen aan de vergetelheid worden prijsgegeven.</note>;</verse> 


<verse osisID="Zeph.1.5"> en hen, die op de daken aanbidden het heir des hemels en aanbidden den Heer, en zweren bij Hem en zweren bij Melchom<note n="887">Die op hunne platte daken het heir des hemels, zon, maan en sterren, aanbidden, en, van Jehova niet geheel en al afvallig, afgoderij met de aanbidding van den waren God willen vereenigen. Melchom, zie Amos I 15.</note>;</verse>

<verse osisID="Zeph.1.6"> en die zich afkeeren van achter den rug des Heeren<note n="888">d.i. Jehova, die door zijne leer en geboden als 't ware voor hen uitgaat en hun den weg wijst, weigeren te volgen.</note>, en die den Heer niet gezocht noch naar Hem gevraagd hebben.</verse>

<verse osisID="Zeph.1.7"> Zwijgt voor het aangezicht van den Heere God! Want nabij is de dag des Heeren, want bereid heeft de Heer een slachtoffer, geheiligd heeft Hij zijne genoodigden<note n="889">Zwijgt, eerbiedig en vreezend, voor den naderenden rechter. Het slachtoffer is het goddelooze Juda. De genoodigde gasten, voor het offermaal door God geheiligd, d.i. uitverkoren en voorbereid, zijn de vreemde volken, die dat offer aan de goddelijke wraak zullen wijden. Vgl. Is. XIII 3.</note>.</verse>

<verse osisID="Zeph.1.8"> En het zal zijn: ten dage van het slachtoffer des Heeren zal Ik bezoeking brengen over de vorsten en over de koningszonen en over allen, die gekleed zijn in uitheemsche kleederdracht<note n="890">Vorsten, allen die in overheid gesteld zijn; koningszonen, prinsen van den bloede; doch ook in Joachaz en Joachim, de toen nog jeugdige kinderen van den godvreezenden Josias, werd later de voorzegging vervuld (vgl. IV Reg. XXIII 32; XXIV 2). Het dragen van uitheemsche kleederdracht was waarschijnlijk een blijk hunner van Jehova vervreemde, heidensche gezindheid.</note>.</verse>

<verse osisID="Zeph.1.9"> En Ik zal bezoeking brengen over ieder, die laatdunkend binnentreedt over den drempel te dien dage, die het huis van den Heer hunnen God vullen met onrecht en bedrog<note n="891">Die in trotsche houding den drempel van het heiligdom overschrijden, om daar offers op te dragen van het door onrecht en bedrog verkregen goed. In den grondtekst is volgens sommigen sprake van dienstknechten, die gewelddadig de huizen van anderen binnendringen en met het daar geroofde de huizen hunner meesters vullen.</note>.</verse>

<verse osisID="Zeph.1.10"> En er zal zijn te dien dage, zegt de Heer, een luid geschrei van den kant der vischpoort en een gehuil van den kant der Tweede (stad) en een groote instorting van de heuvelen af<note n="892">Reeds hoort men het angstgeschrei uit de belegerde, weldra bezwijkende stad van wijk tot wijk weerklinken. De vischpoort, ten noorden der stad, lag in de Secunda of Tweede stad, welke bij de oude stad van David (vgl. IV Reg. XXII 14), ten noordwesten van den tempelberg, was gevoegd. Bij de belegering door de uit het noorden gekomen Chaldeërs werd dit minder versterkte gedeelte het eerst en het meest bedreigd. Een groote instorting met gekraak zal dreunen van de heuvelen, Moria en Sion, welker vestingmuren door de vijandelijke stormrammen zullen gebeukt worden.</note>.</verse> 


<verse osisID="Zeph.1.11"> Jammert, bewoners des Vijzels; verstomd is al het Chanaänsvolk, uitgeroeid zijn allen, die van zilver omgeven waren<note n="893">Vijzel heet waarschijnlijk een door die heuvelen ingesloten deel dier voorstad; volgens anderen wordt die stadswijk door den profeet zoo genoemd, omdat de inwoners daarvan als in een vijzel vermorzeld zullen worden; daar woonden de van hun zilver omgeven woekeraars, om hunne Chanaänietische zeden Chanaänsvolk genoemd.</note>.</verse>

<verse osisID="Zeph.1.12"> En het zal zijn te dien tijde, Ik zal Jerusalem doorzoeken met lantaarnen, en Ik zal bezoeking brengen over de mannen, die vastzitten op hunnen droesem, die spreken in hunne harten: Geen goed zal de Heer doen en Hij zal geen kwaad doen<note n="894">Met lantaarnen de meest verborgen schuilhoeken: geen zondaar zal dus ontkomen. Vastzitten op hunnen droesem, d.i. zich meer en meer hechten aan hun geld, evenals de wijn rust en zich ontwikkelt op den droesem van het vat. Vgl. Jer. XLVIII 11. Om hunne gehechtheid aan het geld hebben zij geen zin, geen smaak voor God en goddelijke zaken en antwoorden op de bedreigingen der profeten: Geen goed enz.</note>.</verse>

<verse osisID="Zeph.1.13"> En hun vermogen zal ter plundering zijn en hunne huizen ter verlatenheid; en zij zullen huizen bouwen en niet bewonen, en zij zullen wijngaarden planten en den wijn daarvan niet drinken.</verse>

<verse osisID="Zeph.1.14"> Nabij is de dag des Heeren, de groote, nabij is hij en aansnellend met spoed; de stem van den dag des Heeren is bitter<note n="895">De stem, d.i. de aankondiging van den naderenden wraakdag, is bitter.</note>, benauwing zal daar hebben de sterke.</verse>

<verse osisID="Zeph.1.15"> Een dag van gramschap is die dag, een dag van verdrukking en benauwdheid, een dag van rampspoed en ellende, een dag van duisternis en donkerheid, een dag van wolken en wervelwind<note n="896">Wat hier gezegd wordt van den wraakdag over Juda, wordt in het kerklied Dies irae te recht toegepast op den laatsten oordeelsdag, waarvan het gericht over Juda een voorspel en eene voorafbeelding is. Vgl. Joël II noot 2.</note>,</verse>

<verse osisID="Zeph.1.16"> een dag van bazuingeschal en geschetter over de versterkte steden en over de hooge hoektorens<note n="897">Eene nadere verklaring van dien wraakdag over Juda. Vijandelijke legers zullen het uit zijne valsche rust wakker schudden.</note>!</verse>

<verse osisID="Zeph.1.17"> En benauwen zal Ik de men- schen, en zij zullen wandelen als blinden, dewijl zij gezondigd hebben tegen den Heer; en hun bloed zal uitgestort worden als zand en hunne lichamen als drek<note n="898">Als blinden zullen zij van angst en radeloosheid hun verderf inloopen; vgl. Deut. XXVIII 29. Een vreeselijk bloedbad zal de vijand onder hen aanrichten en zelfs hunne lijken met verachting behandelen.</note>.</verse>

<verse osisID="Zeph.1.18"> Doch ook hun zilver en hun goud zal hen niet kunnen redden ten dage van de gramschap des Heeren; in het vuur zijner ijverzucht zal de gansche aarde worden verslonden, want met spoed zal Hij de eindverdelging brengen over alle bewoners der aarde<note n="899">De wraakdag over Juda wordt (gelijk v. 2) bevestigd door het algemeen wereldgericht, dat alle zondaars wacht. God is een verterend vuur (Deut. IV 24) en ijverzuchtig op de eer van zijnen naam, die door de zonden wordt aangerand.</note>.</verse>

</chapter>

      
<chapter osisID="Zeph.2">
 

<title>Hoofdstuk II.</title><p>Vermaning tot verootmoediging (v. 1-3). Het godsgericht bedreigt de gansche wereld en met name Philistea (v. 4-7), Moab en Ammon (v. 8-11), Ethiopië (v. 12), Assur en Ninive (v. 13-15).</p>


<verse osisID="Zeph.2.1"> Komt bijeen, verzamelt u, gij niet liefwaardig volk<note n="900">Komt bijeen om door gezamenlijke boetedoening het gericht af te wenden. Niet liefwaardig is eene schijnbaar verzachtende uitdrukking, welke beteekent: om uwe zonden door God gehaat. Het Hebr. is duister; waarschijnlijk vermaant hen de profeet, zich in schuldbesef te verootmoedigen, daar anders Gods wraakgericht hen onfeilbaar zeker treffen zal: ‘Buigt u te gader en bukt u neder, gij volk, dat zich niet schamen kan’, dat schaamteloos zondigt.</note>,</verse>

<verse osisID="Zeph.2.2"> eer het bevel den dag baart, daar heenvliegend als stof<note n="901">Eer het bevel tot volvoering van het vonnis den dag van wraak baart, doet aanbreken, dien de Heer even gemakkelijk kan doen komen, als de wind het stof doet opvliegen; zoo verklaart de H. Hiëronymus zijne vertaling. Volgens den grondtekst is die dag weldra aanstaande, want ‘als kaf vervliegt de tijd’.</note>, eer over u komt de grimmige toorn des Heeren, eer over u Komt de dag van 's Heeren verbolgenheid!</verse>

<verse osisID="Zeph.2.3"> Zoekt den Heer, al gij zachtmoedigen der aarde, die zijn recht hebt volbracht; zoekt wat gerechtig is, zoekt wat zachtmoedig is, of gij u wellicht zult kunnen verschuilen op den dag van 's Heeren gramschap<note n="902">Alleen de zachtmoedigen, Hebr. ‘de deemoedigen’, worden tot vertrouwen opgewekt, want de trotschen zullen het wraakgericht niet ontgaan (v. 1, 2). Indien zij zich beijveren te blijven doen wat gerechtig en zachtmoedig of ‘deemoedig’ (Hebr.) is, d.i. zich op de deugd, inzonderheid op de ootmoedigheid met ijver toeleggen, mogen zij op Gods ontferming bij de aanstaande algemeene rampen hopen.</note>.</verse> 


<verse osisID="Zeph.2.4"> Want Gaza zal vernield zijn en Ascalon tot woestenij; Azotum zullen zij op den middag uitdrijven, en Accaron zal uitgeroeid worden<note n="903">Want het wraakgericht door de Chaldeërs is aanstaande en zal vooreerst de Philistijnen treffen. Vgl. Amos I 6-8, waar dezelfde steden bedreigd worden. Op den middag, d.i. onverwacht, wanneer niets die ramp doet vermoeden.</note>.</verse>

<verse osisID="Zeph.2.5"> Wee u, bewoners van de strook aan de zee, volk van verdervers! Het woord des Heeren tegen u, Chanaän, land der Philistijnen: en Ik zal u verstrooien, zoodat daar geen bewoner meer is<note n="904">Philistea heet naar zijne ligging strook aan de zee. Volk van verdervers, dat aan Gods volk zoo dikwijls dood en verderf bracht; in het Hebr. lezen sommigen: ‘volk van Kerethim’, den naam van eene volksplanting uit Creta. Chanaän, dat laag land (nederland) beteekent, was eigenlijk de naam van de kuststreek en omvatte met Philistea ook Phenicië.</note>.</verse>

<verse osisID="Zeph.2.6"> En de strook aan de zee zal zijn eene rustplaats voor herders en schutshokken voor de kudden<note n="905">In het door zijne inwoners verlaten Philistea zullen de kudden van Juda weiden. Vgl. Abd. 19.</note>.</verse>

<verse osisID="Zeph.2.7"> En de strook zal het eigendom zijn van den overgeblevene uit het huis Juda: daar zullen zij weiden; in de huizen van Ascalon zullen zij des avonds legeren; want bezoeken zal hen de Heer, hun God, en afwenden zal Hij hunne gevangenschap<note n="906">God zal bezoeken, d.i. (vgl. Gen. XXI noot 1) met zijne gunst voorkomen den overgeblevene, d.i. hen, die na de ballingschap van Juda nog overig zullen zijn; zij zullen het gebied van Philistea in bezit nemen.</note>.</verse>

<verse osisID="Zeph.2.8"> Ik heb de smaadtaal van Moab gehoord en de beschimpingen van Ammon's zonen, waarmede zij mijn volk smaadden, en zij verhieven zich tegen hun gebied<note n="907">Moab en Ammon (zie Am. I 13; II 1), de oostelijke naburen van Juda, worden (v. 9) met Gods wraak bedreigd om den smaad Gods volk aangedaan. Van de oudste tijden af waren zij de aartsvijanden van Israël; vooral door den ondergang van het tienstammenrijk, waaraan Moab schatplichtig was geweest, en door het afnemen van Juda's macht, steeg de trots dier vijanden ten koste van het gebied der Israëlieten.</note>.</verse>

<verse osisID="Zeph.2.9"> Daarom, zoo waar Ik leef, zegt de Heer der heerscharen, de God van Israël: Voorwaar, Moab zal als Sodoma zijn en Ammon's zonen als Gomorrha: eene doornheide en zouthoopen en eene woestijn voor eeuwig; de overblijfselen van mijn volk zullen hen uitplunderen en het overschot van mijn geslacht zal hen bezitten<note n="908">Het wraakgericht over Sodoma enz., meermalen in de H. Schrift tot een schrikwekkend voorbeeld gesteld (vgl. Deut. XXIX 23; Is. XIII 19; Jer. XLIX 18 enz.), wordt hier te eerder vermeld, omdat Moab en Ammon aan de Doode Zee woonden en bijgevolg de gevolgen van dat gericht voor oogen hadden. De zouthoopen aan de Doode Zee waren het tastbaar bewijs der onvruchtbaarheid van die eertijds vruchtbere landstreek. Zoo ook zal het land van Moab en Ammon deels eene met doornen begroeide wildernis, deels eene onvruchtbare woestijn worden. Met nadruk zegt de profeet, dat aan de overblijfselen, het overschot van zijn volk, het land der heidenen in bezit zal gegeven worden; want eerst moet ook zijn volk Gods strafgericht ondergaan. Zie Abd. noot 20.</note>.</verse>

<verse osisID="Zeph.2.10"> Dat zal hun overkomen voor hunne hoovaardij, omdat zij geschimpt en zich verheven hebben tegen het volk van den Heer der heerscharen.</verse>

<verse osisID="Zeph.2.11"> Vreeselijk zal de Heer over hen zijn en Hij zal doen uitteren alle goden der aarde; en Hem zullen aanbidden, een ieder van zijne plaats uit, alle eilanden der volken<note n="909">Doen uitteren, d.i. de onmacht en de nietigheid der afgoden aan den dag brengen en ze uitroeien. Dit zal vooral geschieden door de uitbreiding van het Rijk van den Messias, waarvan de profeet hier duidelijk spreekt. Immers de aanbidding van Jehova, waaronder ook de uitwendige eeredienst is begrepen, door alle eilanden, d.i. door de volken in het verre Westen (vgl. Is. XL 15), en wel door een ieder van zijne plaats uit, bewijst genoegzaam, dat de Mosaïsche eeredienst, die aan het ééne heiligdom van Jerusalem was verbonden, zal hebben plaats gemaakt voor het algemeene Rijk van den Messias.</note>.</verse>

<verse osisID="Zeph.2.12"> Maar ook gij, Ethiopiërs, verslagenen door mijn zwaard zult gij zijn<note n="910">De Ethiopiërs staan als vertegenwoordigers van het verre Zuiden gelijk bij Ezech. XXXVIII 5; vgl. Is. XVIII 1. Het zwaard des Heeren zijn de door God afgezonden Chaldeërs; vgl. Jer. XXV 9, 11.</note>!</verse>

<verse osisID="Zeph.2.13"> En Hij zal zijne hand uitstrekken over het noorden en Assur verderven; en Hij zal de Schoone maken tot eene wildernis en tot onbegaanbaar land en als eene woestijn<note n="911">Zie I noot 3. De Schoone, Hebr.: ‘Ninive’.</note>.</verse>

<verse osisID="Zeph.2.14"> En legeren zullen in zijn midden kudden, al de dieren der volken, en pelikaan en egel zullen bij zijne deurdrempels verwijlen; de stem van den zanger in het ven- ster, de raaf op den bovendrempel; want doen uitteren zal Ik zijne kracht<note n="912">Eene aanschouwelijke schildering van Ninive's verwoesting. Al de dieren der volken, d.i. der volksstammen van rondom, eene nadere bepaling der voorafgenoemde kudden; in den grondtekst is er waarschijnlijk sprake van kudden wilde dieren, die daar troepsgewijze zullen leven. Pelikaan en egel staan, evenals Is. XXXIV 11, naast elkander als voorbeelden van schuwe dieren; volgens den grondtekst verschuilen zij zich onder de ter aarde liggende kapiteelen der afgeknotte zuilen, die de paleizen omgaven. De stem des zangers, is het gehuil van den wind, het gekrijsch van uilen enz.; het is spottend gezegd. Het slot luidt in het Hebr.: ‘want (de vijand) heeft de cederen betimmering afgerukt’. De bouwvallen bij Baalbek in Syrië maken ons aanschouwelijk, wat de profeet hier van Ninive voorspelt.</note>.</verse>

<verse osisID="Zeph.2.15"> Dat is de pralende stad, die woonde in zelfvertrouwen, die zeide in haar hart: Ik ben het en buiten mij is er geene andere meer<note n="913">De pralende, Hebr.: ‘de uitgelaten stad’, altijd vol vreugde en gejubel over betaalde overwinningen. Ninive vereerde in zijne grenzenlooze hoovaardij zich zelf als 't ware als eene godheid; Isaias XLVII 7 legt dezelfde woorden aan Babylon in den mond.</note>. Hoe is zij geworden tot woestijn, legerplaats van het wild? Ieder die langs haar voorbijgaat, zal sissen en schudden met zijne hand<note n="914">Van verbazing over het vreeslijk godsgericht en van leedvermaak over en gevallen tiran.</note>.</verse>

</chapter>

      
<chapter osisID="Zeph.3">
 

<title>Hoofdstuk III.</title>
<p>Strafrede tegen het bedorven Jerusalem, (v. 1-8). De nieuwe toekomst na het gericht: Jerusalem wordt de stad des Heeren en het middelpunt van het Rijk Gods onder de volken (v. 9-20).</p>


<verse osisID="Zeph.3.1"> Wee over de godtergende en vrijgekochte stad, de duive<note n="915">Wee over Jerusalem, dat God door zijne misdaden tergt, hoewel het door Hem zoo menigwerf was vrijgekocht uit de handen zijner vijanden, maar telkens als eene onvoorzichtige duive (vgl. Osee VII 11) zich liet verleiden tot afgoderij. In het Hebr. wordt de stad tegen God ‘weerspannig’, door zonden ‘bezoedeld’ en ‘gewelddadig’ geheeten. Dit drievoudig verwijt wordt dan v. 2-4 toegelicht.</note>.</verse>

<verse osisID="Zeph.3.2"> Zij hoorde niet naar de stem en zij nam de tucht niet aan; op den Heer heeft zij niet vertrouwd, tot haren God is zij niet genaderd<note n="916">Jerusalem is eene weerspannige stad. Zij hoorde niet naar de stem der godsgezanten; zij nam niet aan de tucht van Gods wet. Werd zij door vijanden overvallen, dan vertrouwde zij niet op den Heer, maar op de hulp van heidensche volkeren. In plaats van God, haren God, die haar als zijne uitverkorene liefhad, te naderen, verwijderde zij zich van Hem, als van eenen vreemde.</note>.</verse> 


<verse osisID="Zeph.3.3"> Hare vorsten in haar midden zijn als brullende leeuwen; hare rechters als wolven bij avond, niets laten zij over voor den morgen<note n="917">Jerusalem's overheid pleegt gewelddadigheden. Wolven bij avond, zie Hab. I noot 6.</note>.</verse>

<verse osisID="Zeph.3.4"> Hare profeten zijn dwazen, ontrouwe mannen; hare priesters hebben het heilige bezoedeld, ongerechtig hebben zij gehandeld tegen de wet<note n="918">Jerusalem is bezoedeld door het gedrag der valsche profeten, die in den grondtekst ‘windbuilen’ heeten om hun ijdel pralen; zij zijn trouwelooze bedriegers om hunne valsche voorspellingen. De priesters van Jerusalem bezoedelen den tempel en alles wat heilig is, zij ‘plegen geweld’ (Hebr.) aan de wet, door hare voorschriften naar hunne lusten te verdraaien.</note>.</verse>

<verse osisID="Zeph.3.5"> De Heer is rechtvaardig in haar midden, Hij zal geen onrecht plegen; morgen aan morgen zal Hij zijn recht aan het licht brengen, en het zal niet verborgen blijven; de booswicht echter kent geen schaamte<note n="919">De Heer, die in haar midden, in den tempel, woont, is rechtvaardig en zal dus de zonden, die onder zijne oogen geschieden, straffen. Morgen aan morgen, d.i. voortdurend, of, volgens anderen, bij het licht van den morgen, d.i. allerduidelijkst, openbaart Hij door zijne profeten zijn recht, zijn heiligen wil. En toch zondigen die booswichten zonder schaamte.</note>.</verse>

<verse osisID="Zeph.3.6"> Uitgeroeid heb Ik volkeren en verwoest zijn hunne hoektorens; eenzaam gemaakt heb Ik hunne straten, daar niet één is, die er doorgaat; verlaten zijn hunne steden, en geen man, geen enkel inwoner bleef er over<note n="920">God openbaarde ook ‘zijn recht’ door zijne strafgerichten tegen naburige volken tot waarschuwing van Juda.</note>.</verse>

<verse osisID="Zeph.3.7"> Ik zeide: Gij ten minste zult Mij vreezen, gij zult de tucht aannemen; en niet vergaan zal hare woonstede wegens alles, waarom Ik over haar bezoeking bracht<note n="921">Op die voorwaarden zal Ik hare woonstede bij uitnemendheid, den tempel, sparen en niet ten uitvoer leggen het tegen haar gevelde vonnis van verdelging, dat zij verdiend had wegens alles, alle zonden, waarom Ik reeds vroeger door kastijdingen aan haar bezoeking deed.</note>. En toch vroeg opstaande verdierven zij al hunne gedachten<note n="922">Maar voorbeelden, beloften en bedreigingen waren vergeefsch. Vroeg opstaande, d.i. vol ijver voor het kwaad (vgl. Osee VI 1), verdierven zij enz., Hebr.: ‘volbrachten al zij hunne misdaden’.</note>.</verse>

<verse osisID="Zeph.3.8"> Daarom verbeid Mij, zegt de Heer, ten dage als Ik opsta, in de toekomst; want mijne rechtspraak is het volkeren te verzamelen en koninkrijken weg te rapen; en uitstorten zal Ik over hen mijne verbolgenheid, al mijn grimmigen toorn; want in het vuur mijner ijverzucht zal de gansche aarde worden verslonden<note n="923">De profeet spreekt tot Gods vrome dienaren, die te midden dier ongerechtigheden in hun geloof aan Gods heiligheid en rechtvaardigheid konden geschokt worden. Verbeid Mij ten dage enz., wanneer Ik Mij zal openbaren als aanklagende getuige (dit lazen de Septuagint en de oude Syrische vertaling in plaats van in futurum) en als rechter over de zonden (v. 8), maar ook, want door het gericht komt de verlossing, als heiland (v. 9). Mijne rechtspraak of mijn vonnis enz., zie hieromtrent de aanteekeningen op Joël III 2, 12. Want in het vuur, zie I noot 17.</note>.</verse>

<verse osisID="Zeph.3.9"> Want dan zal Ik den volkeren geven uitverkoren lippen, opdat zij allen den naam des Heeren aanroepen en Hem dienen met éénen schouder<note n="924">Uitverkoren, Hebr.: ‘gereinigde’. De door afgoderij en andere zonden bezoedelde lippen der volkeren zal God reinigen, zoodat zij uitverkoren, geheiligd, zullen zijn om met een zuiver hart den naam des Heeren te aanroepen, d.i. God te vereeren door offers enz. Met éénen schouder, d.i. schouder aan schouder, beteekent, dat zij allen het ééne juk des geloofs zullen dragen.</note>.</verse>

<verse osisID="Zeph.3.10"> Van gene zijde der stroomen van Ethiopië, van daar zullen mijne smeekelingen, de zonen mijner verstrooiden, Mij de offergave brengen<note n="925">Ethiopië, zie II noot 11. In de verste landen der heidenen zal God zijne smeekelingen of aanbidders in geest en waarheid hebben onder de zonen der verstrooiden, de uitverkoren Israëlieten, die, met de heidenen in het Rijk van den Messias vereenigd, den Heer de offergave (Hebr.: ‘mincha’, vgl. Mal. I 10), het onbloedig offer, zullen opdragen.</note>.</verse>

<verse osisID="Zeph.3.11"> Te dien dage zult gij niet meer beschaamd worden over al uwe uitvindselen, waardoor gij misdreven hebt tegen Mij; want dan zal Ik wegnemen uit uw midden de snoevers op uwe grootheid, en gij zult niet voortgaan u nog te verheffen op mijn heiligen berg<note n="926">Uitvindselen, Hebr.: ‘misdaden’. De profeet wendt zich tot de gemeente op Sion, die, door het gericht gelouterd, niet meer, zooals vroeger, door overmoed en zelfvertrouwen ten val zal komen. De nederigheid en het vertrouwen op God (v. 12) zijn de kenmerken van Gods dienaren in het Rijk van den Messias, dat door mijn heiligen berg wordt beteekend.</note>.</verse>

<verse osisID="Zeph.3.12"> En Ik zal overlaten in uw midden een volk, arm en behoeftig; en zij zullen hunne hoop stellen op den naam des Heeren.</verse>

<verse osisID="Zeph.3.13"> De overblijfselen van Israël zullen geene ongerechtigheid doen noch leugen spreken, en in hunnen mond zal geene bedrieglijke tong worden gevonden; want zij zullen weiden en legeren, en niemand zal er zijn, die hen verstoort<note n="927">Het volk van dit Rijk Gods zal het tegendeel zijn van het toenmalige Jerusalem: een arm en nederig en daarom op God alleen betrouwend volk, een heilig volk, dat onder de hoede van den goddelijken herder veilig is.</note>.</verse>

<verse osisID="Zeph.3.14"> Zing lof, dochter Sion! Jubel, Israël! Verheug u en juich van ganscher harte, dochter Jerusalem!</verse>

<verse osisID="Zeph.3.15"> Weggenomen heeft de Heer uw gericht, afgewend heeft Hij uwe vijanden; koning van Israël is de Heer in uw midden, geen kwaad zult gij meer vreezen<note n="928">De dochter Sion (zie Is. I 8), Jerusalem, is hier het geestelijke Israël, de Kerk van Christus; de profeet wekt haar op tot overvloedige vreugde, omdat haar schuldenlast door God is weggenomen en Jehova, als koning in haar midden, haar beschermt.</note>.</verse>

<verse osisID="Zeph.3.16"> Te dien dage zal men tot Jerusalem zeggen: Wil niet vreezen! Sion, laat niet slap worden uwe handen<note n="929">Van moedeloosheid.</note>!</verse>

<verse osisID="Zeph.3.17"> De Heer, uw God, is in uw midden, de sterke, Hij zal redden; verheugen zal Hij zich over u in blijdschap, zwijgen zal Hij in zijne liefde, juichen zal Hij over u in jubel<note n="930">De sterke, Hebr.: ‘een held’, de titel van den Godmensch volgens Is. IX 6, machtig om u te helpen. In de liefde tot zijne bruid, de H. Kerk, vindt Hij zijne vreugde, gelijk een bruidegom aan zijne bruid; Hij zwijgt, d.i. vindt zijne voldoening in het stil beschouwen en genieten van het voorwerp zijner liefde, en in de overmaat zijner vreugde ontboezemt Hij zijne liefde in juichen en jubelen. Die liefde Gods werd ons in net werk der Menschwording eerst ten volle geopenbaard.</note>!</verse>

<verse osisID="Zeph.3.18"> De lichtzinnigen, die van de wet waren afgeweken, zal Ik verzamelen, want uit u waren zij; opdat gij voortaan over hen geen schande meer hebben zult<note n="931">De lichtzinnigen uit Israël, die niet uit boosheid van de wet waren afgeweken, zal Hij in zijn Rijk verzamelen; dit bedoelde misschien de H. Hiëronymus, die, volgens zijn eigen getuigenis, het Hebr. nugê (d.i. treurenden) opzettelijk onvertaald liet om het gelijkluidende Latijnsche nugae. Volgens den grondtekst: ‘De treurenden verre van de bijeenkomst (d.i. die in de ballingschap treuren, omdat zij op de feestdagen de plechtige bijeenkomsten niet kunnen vieren) zal Ik verzamelen (tot het volk Gods); voorwaar de uwen zijn zij (d.i. ware Israëlieten); op hen drukt de smaad’ der vernedering van Gods volk.</note>.</verse>

<verse osisID="Zeph.3.19"> Zie, Ik zal dooden al die u verdrukt hebben te dien tijde; en Ik zal redden het kreupele, en wat uitgeworpen was zal Ik verzamelen; en Ik zal hen stellen tot lof en tot roem in het gansche land hunner schande,</verse> 


<verse osisID="Zeph.3.20"> te dien tijde dat Ik u herwaarts zal voeren, en ten tijde dat ik u verzamelen zal; want Ik zal u maken tot roem en tot lof voor alle volken der aarde, wanneer Ik uwe gevangenschap zal hebben afgewend voor uwe oogen, zegt de Heer<note n="932">Het kreupele enz. Zie Mich. IV 6. De terugvoering van het onder alle volken verstrooide Israël zal het volk Gods beroemd maken onder de heidenen, hun den God van Israël doen kennen en op die wijze het algemeene Rijk van den Messias voorbereiden.</note>.</verse>


</chapter>
</div>
<div canonical="true" osisID="Hag" type="book">
		<title short="Aggeüs" type="main">De Profetie van Aggeüs</title>
		<title>Inleiding</title>
<p><hi type="bold">De profeet Aggeüs</hi> (Hebr. Haggai) bevorderde met zijnen tijd- en ambtgenoot Zacharias (I Esdr. V 1; VI 14) het herbouwen van Jerusalem's tempel. Hiermede hadden de ballingen van Juda reeds in het tweede jaar na hunnen terugkeer onder Cyrus een begin gemaakt. Spoedig echter was toen dit werk gestaakt. De tegenwerking der Samaritanen (I Esdr. III 3; IV 4, 5), de geringe hulpmiddelen, welke hun ten dienste stonden, en vooral de zorg voor eigen woning en levensonderhoud waren oorzaak, dat de eerste ijver weldra verkoelde en het werk geheel en al stilstond. Daarom verwekte God in het tweede jaar van koning Darius (520 v.Chr.) de profeten Aggeüs en Zacharias, die den ijver van het volk door hunne prediking opwekten, zoodat in hetzelfde jaar het groote werk van den tempelbouw met nieuwen ijver begonnen en reeds vier jaren later voltooid werd.</p>
<p>De korte inhoud der prediking, welke Aggeüs in de 6<hi type="super">e</hi>, 7<hi type="super">e</hi> en 9<hi type="super">e</hi> maand van het tweede jaar van Darius tot het volk en zijne hoofden heeft gehouden, bleef bewaard in de vier profetieën van dit geschrift, welke alle op den tempelbouw betrekking hebben en door den profeet eigenhandig zijn opgeteekend. De eerste bestraft de nalatigheid van het volk, dat den tempelbouw ontijdig achtte (I 2-14). De tweede moedigt  dit werk aan door de voorzegging der heerlijkheid van dezen nieuwen tempel (II 2-10). De derde belooft Gods tijdelijken zegen van den dag af, dat met dit werk is begonnen (II 11-20). De vierde verheft de hooge waardigheid en voorbeduidende beteekenis van Zorobabel, den koninklijken bouwmeester van het heiligdom en den erfgenaam der oude, aan David gedane beloften (II 21-24).</p>
<p>De stijl van Aggeüs is, overeenkomstig zijn onderwerp, eenvoudig en duidelijk, zonder dichterlijke versiering; evenwel, waar de behandelde stof het toeliet, is ook zijn stijl meer verheven en rhythmisch (vgl. I 6, 9, 10; II 7, 23, 24).</p>
<p>Het goddelijk en canoniek gezag der profetie is door de eenstemmige overlevering der Synagoog, door hare opneming in de Septuagint, en door het voortdurend geloof der H. Kerk ten volle gewaarborgd. De H. Paulus (Hebr. XII 26) heeft zich op haar als op het woord van God zelven beroepen.</p>
<chapter osisID="Hag.1"> 
 

<title>Hoofdstuk I.</title>
<p>Berisping der nalatigheid (v. 2-4); hare gevolgen waren tijdelijke rampen (v. 5-11). Aanvang van den tempelbouw (v. 12-14).</p>
<verse osisID="Hag.1.1"><hi type="bold">I</hi>N het tweede jaar van koning Darius, in de zesde maand, op den eersten dag der maand, is het woord des Heeren geschied door de bediening van Aggeüs, den profeet, tot Zorobabel, zoon van Salathiël, den landvoogd van Juda, en tot Jesus, zoon van Josedec, den hoogepriester<note n="933">Aan een vreemden overheerscher ontleent Aggeüs de tijdsbepaling zijner profetie, daar het huis van David, volgens de voorzeggingen (Osee III 4; Amos IX 11), van rijk en troon beroofd was. Zorobabel, uit het huis van David (I Par. III 1-17), was landvoogd, Hebr. pecha, d.i. stadhouder van Darius Hystaspis, die van 521 tot 485 v.Chr. koning was van Medo-Perzië, waartoe Palestina behoorde. De zesde maand, volgens Joodsche telling Elul, begon toen ongeveer half September; uit de reeds ingezamelde vruchten bleek dat het weder een slechte oogst was (v. 6-11). Op den eersten dag vierden zij het nieuwemaanfeest, waarop bijzondere feestoffers moesten worden opgedragen (Num. XXVIII 11-15) en het gemis aan den tempel beter gevoeld werd. Jesus of Josua was de zoon van dien Josedec, die onder Nabuchodonosor naar Babylon was heengevoerd (I Par. VI 15). Tot het burgerlijk en het geestelijk hoofd moest de profeet het woord Gods richten, daar zij beiden met vereende krachten tot het bouwen van den tempel moesten aansporen.</note>, zeggende:</verse>

<verse osisID="Hag.1.2"> Zoo spreekt de Heer der heerscharen, zeggende: Dit volk zegt: Nog niet gekomen is de tijd om het huis des Heeren op te bouwen.</verse>

<verse osisID="Hag.1.3"> En het woord des Heeren is geschied door de bediening van Aggeüs, den profeet, zeggende:</verse>

<verse osisID="Hag.1.4"> Is het dan tijd voor u om te wonen in beschoten huizen, en dit huis ligt woest<note n="934">Het ontbrak hun niet aan tijd en aan geld om beschoten huizen te bouwen, waarin muren en zoldering met fijn cederhout waren betimmerd. Hunne traagheid in het bouwen van den tempel verried dus gebrek aan eerbied en liefde voor God.</note>?</verse> 


<verse osisID="Hag.1.5"> En nu, dit zegt de Heer der heerscharen: Vestigt uwe harten op uwe wegen<note n="935">d.i. Overweegt eens goed, wat u overkomen is.</note>.</verse>

<verse osisID="Hag.1.6"> Gij hebt veel gezaaid en weinig ingebracht; gij hebt gegeten en zijt niet verzadigd; gij hebt gedronken en zijt niet voldaan; gij hebt u gekleed en zijt niet verwarmd; en wie loon verzamelde, wierp het in een doorboorden buidel<note n="936">De bedreiging der wet (Deut. XXVIII 38) was om hunne nalatigheid in vervulling gegaan.</note>.</verse>

<verse osisID="Hag.1.7"> Dit zegt de Heer der heerscharen: Vestigt uwe harten op uwe wegen.</verse>

<verse osisID="Hag.1.8"> Gaat op naar het gebergte, brengt hout aan en bouwt het huis; en het zal Mij welgevallig zijn, en Ik zal verheerlijkt worden<note n="937">De zin is waarschijnlijk: Door mijne weldaden aan u zal mijne macht en goedheid openbaar worden.</note>, zegt de Heer.</verse>

<verse osisID="Hag.1.9"> Gij zaagt meer te gemoet en zie, het werd minder; en gij bracht het in huis, en Ik heb het weggeblazen<note n="938">Het weinige, dat gij in uwe schuren hadt ingezameld, ging verloren, als weggeblazen door mijne verbolgenheid.</note>. Om welke reden? zegt de Heer der heerscharen. Omdat mijn huis woest ligt en gij u spoedt een ieder naar zijn eigen huis<note n="939">Omdat gij, ijverig in de weer voor uwe bijzondere belangen, den tempelbouw verwaarloost.</note>.</verse>

<verse osisID="Hag.1.10"> Daarom zijn over u de hemelen weerhouden dauw te geven, en is de aarde weerhouden hare vrucht te geven.</verse>

<verse osisID="Hag.1.11"> En Ik riep droogte<note n="940">Droogte, Hebr. chôreb, eene woordspeling met châreb, woest (v. 9).</note> over het land en over de bergen en over de tarwe en over den wijn en over de olie en over alles, wat de grond voortbrengt, en over de menschen en over het vee en over al den arbeid der handen.</verse>

<verse osisID="Hag.1.12"> Toen hoorden Zorobabel, zoon van Salathiël, en Jesus, zoon van Josedec, de hoogepriester, en al de overblijfselen des volks<note n="941">Het kleine getal der teruggekeerde ballingen.</note> naar de stem van den Heer, hunnen God, en naar de woorden van Aggeüs, den profeet, gelijk hem de Heer, hun God, tot hen gezonden had<note n="942">M.a.w. omdat hij krachtens zijne zending Gods woord verkondigde.</note>; en het volk vreesde voor het aangezicht des Heeren.</verse>

<verse osisID="Hag.1.13"> En Aggeüs, de gezant des Heeren sprak, krachtens de zending des Heeren, tot het volk, zeggende: Ik ben met u, zegt de Heer<note n="943">God belooft aan het nu bereidwillige volk zijnen zegen.</note>.</verse>

<verse osisID="Hag.1.14"> En de Heer wekte den geest op<note n="944">d.i. Gaf hem moed en kracht.</note> van Zorobabel, zoon van Salathiël, den landvoogd van Juda, en den geest van Jesus, zoon van Josedec, den hoogepriester, en den geest der overblijfselen van het gansche volk; en zij kwamen en zij verrichtten het werk aan het huis van den Heer der heerscharen, hunnen God<note n="945">De tijdsopgave van II 1 behoorde hier, evenals in den Hebr. en den Griekschen tekst, te zijn bijgevoegd. Op den vier en twintigsten dag der maand, op welks eersten dag (I 1) Aggeüs hen vermanend had toegesproken, verrichtten of ondernamen zij het werk, d.i. maakten zij de eerste toebereidselen, zoodat drie maanden later (II 11, 19) de eerste steenlagen op de reeds onder Cyrus gelegde grondslagen werden opgetrokken.</note>.</verse>

</chapter>

      
<chapter osisID="Hag.2">
 

<title>Hoofdstuk II.</title><p>De luister van den nieuwen tempel boven dien van Salomon (v. 2-10). Eene troostelijke onderrichting betreffende de gevolgen van den tempelbouw (v. 11-20). Profetie aangaande het huis van David (v. 21-24).</p>


<verse osisID="Hag.2.1"> Op den vier en twintigsten dag der maand, in de zesde maand, in het tweede jaar van koning Darius<note n="946">Zie I noot 13.</note>.</verse>

<verse osisID="Hag.2.2"> In de zevende maand, den een en twintigsten der maand<note n="947">Bijna eene maand later, in Tischri, op den 7en dag van het Loofhuttenfeest; vgl. Lev. XXIII 34, 35, 39.</note> is het woord des Heeren geschied door de bediening van Aggeüs, den profeet, zeggende:</verse>

<verse osisID="Hag.2.3"> Spreek tot Zorobabel, zoon van Salathiël, den landvoogd van Juda, en tot Jesus, zoon van Josedec, den hoogepriester, en tot de overblijfselen des volks, zeggende:</verse> 


<verse osisID="Hag.2.4"> Wie onder u is nog overig, die dit huis in zijne vroegere heerlijkheid gezien heeft? En hoe ziet gij het nu? Is het niet zoo, als ware het niet in uwe oogen<note n="948">Reeds bij het leggen der eigenlijke grondslagen onder Cyrus hadden zij, die den tempel van Salomon nog gekend hadden, bitter geweend (1 Esdr. III 12, 13), omdat toen reeds gebleken was, dat het nieuwe tempelgebouw ver beneden het vroegere zou blijven. Dit werd nu met den dag duidelijker. Daarom gaat de profeet hen bemoedigen. Ouden van dagen konden den vóór 68 jaren verwoesten tempel nog gekend hebben. Dit huis, want naar Israëlietische opvatting, was het huis van Jehova, hoe verschillend ook in uiterlijke gedaante, één.</note>?</verse>

<verse osisID="Hag.2.5"> En nu, heb moed, Zorobabel, zegt de Heer; en heb moed, Jesus, zoon van Josedec, gij hoogepriester; en heb moed, al gij volk des lands, zegt de Heer der heerscharen, en arbeidt! (want Ik ben met u, zegt de Heer der heerscharen).</verse>

<verse osisID="Hag.2.6"> Het woord, dat Ik met u ten verbond heb gesproken, toen gij uittoogt uit het land van Egypte - en mijn geest zal in uw midden zijn<note n="949">Het woord, volgens den grondtekst in den vierden naamval, hangt af van een niet uitgedrukt werkwoord, b.v. zal Ik vervullen; want uit de woorden mijn geest enz. blijkt, dat de profeet iets dergelijks wilde zeggen. Bedoeld is het woord van Exod. VI 7 en XIX 5, waar Israël Gods eigendom en Jehova Israël's eigendom verklaard wordt. Krachtens dat woord zal Gods geest in zijn volk blijven om het licht en sterkte te geven tot elk Gode welgevallig werk.</note>; vreest niet!</verse>

<verse osisID="Hag.2.7"> Want dit zegt de Heer der heerscharen<note n="950">Eene nieuwe beweegreden om den tempel met ijver te voltooien: weldra breekt het tijdperk aan van den Messias, waarin deze tempel zal verheerlijkt worden. Overeenkomstig de oude profetieën teekent Aggeüs de komst van den Messias en de gewichtige gebeurtenissen, die haar zouden voorafgaan en opvolgen, als een tijdperk, waarin eene geheel nieuwe toestand door Gods almacht zal in het leven geroepen worden.</note>: Nog éénmaal, een korte wijle is het, en Ik zal beroeren den hemel en de aarde en de zee en het droge<note n="951">Het Hebr. woord, door unum vertaald, beteekent dikwerf eenmaal; ook hier heeft het dien zin, want zóó verklaarde het de H. Hiëronymus in zijn commentaar, zóó vertaalde het de oude Syrische overzetting en de Septuagint, gevolgd door den H. Paulus, die (Hebr. XII 26, 27) op dit eenmaal zijne redeneering bouwde. Nog eenmaal dus en wel na een korten tijd, zegt de profeet, zal God beroeren enz.: eene zinspeling op het schudden en daveren van den Sinaï bij het sluiten van het Oude Verbond (vgl. Exod. XIX 16; Deut. V 23; Ps. LXVII 8, 9). Nog eenmaal zal God een verbond sluiten, het Nieuwe Verbond van den Messias, dat eveneens in zijne voorbereiding, stichting en voltooiing van geweldige natuurverschijnselen zal vergezeld gaan (vgl. Joël II 30, 31; III 15; Is. XXIV 1, 19-23) en als eene nieuwe schepping zal zijn (vgl. Is. LI 16; LXV 17; LXVI 22). Zie hier beneden v. 21-23, waar eene nadere verklaring van deze plaats gegeven en het begin der vervulling aangeduid wordt. Een korte tijd zou nog verloopen, want de vijf eeuwen, die den profeet nog scheidden van de komst van den Messias, waren als niets in vergelijking met de vele eeuwen sinds de eerste belofte verloopen; bovendien in het oog van God, wiens woord Aggeüs spreekt, ‘zijn duizend jaren als de dag van gisteren, die voorbij is’ Ps. LXXXIX 4.</note>.</verse> 


<verse osisID="Hag.2.8"> En beroeren zal Ik alle volkeren; <hi type="italic">en komen zal de verlangde</hi> voor alle volkeren<note n="952">Meer in overeenstemming met de Septuagint en met de verklaring van den H. Cyrillus van Alexandrië wordt het Hebr. door de nieuweren vertaald: ‘En beroeren zal Ik alle volkeren en komen zullen de kostbaarheden (eigenlijk: de begeerenswaardige dingen) van alle volkeren’, d.i. door mijne machtige genade zal Ik alle volkeren opwekken, en zij zullen toestroomen tot het Rijk van den Messias (vgl. Is. II 2; Mich. IV 1) en zich met al hunne schatten aan God toewijden. Hetzelfde voorspelde Isaias LX 5-7, 11. Dan zal God dit huis, den nieuwen tempel, met heerlijkheid vervullen. Hoe dit geschieden zou, verklaarde kort daarna Malachias (III 1): de Messias zal den tempel door zijne tegenwoordigheid heiligen. Dit heeft de H. Hiëronymus reeds hier willen uitdrukken; hij noemt den Messias den verlangde voor alle volkeren, omdat zijne komst voor de namelooze ellende van alle volkeren een voorwerp van vurig verlangen is.</note>, en Ik zal dit huis vervullen met heerlijkheid, zegt de Heer der heerscharen.</verse>

<verse osisID="Hag.2.9"> Mijn is het zilver en mijn is het goud, zegt de Heer der heerscharen<note n="953">De zin is: Aan Mij behooren alle schatten der wereld toe; Ik kan dus met een enkel woord dezen tempel met goud en zilver opluisteren. Doch hij zal op veel verhevener wijze verheerlijkt worden.</note>.</verse>

<verse osisID="Hag.2.10"> Groot zal de heerlijkheid zijn van dit latere huis, grooter dan van het vorige, zegt de Heer der heerscharen; en in deze plaats zal Ik vrede geven, zegt de Heer der heerscharen<note n="954">Vrede is het kort begrip der gaven van den Messias, den ‘Vorst des Vredes’ (zie Mich. V noot 6). De Zaligmaker heeft den tempel door zijne prediking en zijne wonderen geheiligd en zich daar geopenbaard als gever van vrede en genade; vgl. Joan. VII 37-39.</note>.</verse>

<verse osisID="Hag.2.11"> Op den vier en twintigsten der negende maand<note n="955">Casleu of Kislev (Zach. VII 1), omstreeks December, wanneer in Palestina de vroege regen gevallen is en de akkerbouw begint.</note>, in het tweede jaar van koning Darius, is het woord des Heeren geschied tot Aggeüs, den profeet, zeggende:</verse>

<verse osisID="Hag.2.12"> Dit zegt de Heer der heerscharen: Ondervraag de priesters aangaande de wet en zeg<note n="956">Stel aan de priesters (zie Mal. II 7) de volgende vraag omtrent het voorschrift van Lev. VI 27; hun antwoord zal de profeet op het volk toepassen.</note>:</verse>

<verse osisID="Hag.2.13"> Gesteld, een man draagt heilig vleesch in de slip van zijn kleed en raakt met den zoom daarvan het brood aan, of het moes, of den wijn, of de olie, of eenige spijze, zal dit geheiligd worden? De pries-</verse> 
<verse osisID="Hag.2.1">ters nu antwoordden en zeiden: Neen<note n="957">Wat met heilig, d.i. aan den Heer geofferd, vleesch in onmiddellijke aanraking was geweest, werd als heilig beschouwd en mocht vóór de wettelijke ontheiliging niet tot gewoon gebruik dienen; maar die wettelijke heiligheid ging niet over op zaken, die in middellijke aanraking kwamen met heilig vleesch. Wettelijke onreinheid echter ging ook bij middellijke aanraking over.</note>.</verse>

<verse osisID="Hag.2.14"> En Aggeüs zeide: Wanneer een door eene ziel onreine<note n="958">Door eene ziel, d.i. blijkens Lev. XXI 11, door de ziel eens dooden, of liever door de afwezigheid eener ziel. Duidelijker vertaalt de H. Hiëronymus Lev. XXII 4; Num. V 2; VI 6 enz. een vanwege een doode onreine; deze onreinheid, die door de aanraking of door de nabijheid van een lijk werd veroorzaakt, was een der voornaamste; zij duurde zeven dagen en te harer reiniging waren vele plechtigheden voorgeschreven: vgl. Num. XIX 11-20. Al wat die onreine aanraakte werd onrein (t.a.p. v. 22).</note> iets van dat alles aanraakt, zal dit onrein worden? En de priesters antwoordden en zeiden: Het zal onrein worden.</verse>

<verse osisID="Hag.2.15"> En Aggeüs antwoordde en zeide: Desgelijks is dit volk en desgelijks deze natie voor mijn aangezicht, zegt de Heer, en desgelijks alle arbeid hunner handen en alles, wat zij daar offeren: onrein is het<note n="959">De profeet verklaart de strekking dier vragen. Het volk was door zijne nalatigheid onrein, en de onvoltooide tempel was als 't ware een lijk, dat hen niet wettelijk, maar voor God en in hun hart onrein maakte. Daarom was alle arbeid hunner handen enz. onrein in dien zin, dat Gods welbehagen op hen niet rusten kon, zoolang zij, zorgeloos voor hunne geestelijke belangen, alleen voor het tijdelijke bezorgd waren.</note>.</verse>

<verse osisID="Hag.2.16"> En nu, vestigt er uw hart op van dezen dag af en opwaarts, eer er steen op steen gelegd werd aan den tempel des Heeren<note n="960">Denkt eens goed na, wat er gebeurd is van dezen dag af. Welken? zie v. 19. Alvorens zij met den tempelbouw weder begonnen waren, rustte klaarblijkelijk Gods zegen niet op hunnen arbeid.</note>.</verse>

<verse osisID="Hag.2.17"> Wanneer gij kwaamt tot een garvenhoop van twintig maten<note n="961">d.i. Die volgens matige berekening in een goed oogstjaar twintig maten kon geven.</note> en er tien waren; en gij in de wijnpers gingt om vijftig flesschen te persen, en er twintig waren.</verse>

<verse osisID="Hag.2.18"> Ik heb u geslagen met brandenden wind en met korenbrand en met hagel, al den arbeid uwer handen; en niemand was er onder u, die terugkeerde tot Mij, zegt de Heer.</verse>

<verse osisID="Hag.2.19"> Vestigt er uwe harten op van dezen dag af en in de toekomst, van den vier en twintigsten dag der negende maand, van den dag, waarop de grondslagen gelegd zijn van den tempel des Heeren<note n="962">Thans vestigt de profeet hunne aandacht op den zegen, dien God hun verleende, sinds de hand aan het werk was geslagen. Door de grondslagen bedoelt de profeet de eerste steenlagen, die op de reeds onder Cyrus gelegde grondslagen waren opgetrokken.</note>; legt het op uw hart:</verse>

<verse osisID="Hag.2.20"> Is het zaad reeds aan het kiemen? En de wijnstok en de vijgeboom en de granaatappelboom en de olijfboom hebben immers nog niet gebloeid? Van dezen dag af zal Ik zegenen<note n="963">Hoewel dus geen mensch natuurlijkerwijze kon voorspellen, hoedanig de oogst zijn zou, beloofde toch de profeet, door God verlicht, zegen, d.i. een rijken oogst. Volgens den grondtekst zien v. 19 en 20 nog op het verleden: er was geen graan in de schuur en geenerlei vruchtboom had gedragen, voordat men begonnen was aan den tempel te bouwen; maar van nu af belooft God zegen.</note>.</verse>

<verse osisID="Hag.2.21"> En het woord des Heeren is ten tweeden male geschied tot Aggeüs op den vier en twintigsten der maand, zeggende:</verse>

<verse osisID="Hag.2.22"> Spreek tot Zorobabel, den landvoogd van Juda<note n="964">De nieuwe tempel was eene voorafbeelding van het herstelde Rijk Gods, waarover, volgens II Reg. VII 12-16, de Zoon van David in eeuwigheid zal heerschen. Deze nog altijd geldige belofte wil God aan Zorobabel, den nazaat van David, in herinnering brengen.</note>, en zeg: Ik zal den hemel beroeren zoowel als de aarde.</verse>

<verse osisID="Hag.2.23"> En omverwerpen zal Ik den troon der koninkrijken, en vertrappen zal Ik de sterkte van het rijk der volken; en omverwerpen zal Ik het vierspan en zijnen berijder; en neervallen zullen de paarden en hunne berijders, een ieder door het zwaard van zijnen broeder<note n="965">De profeet bedoelt den val der wereldrijken, die, volgens Dan. II 44, het Rijk van den Messias zal voorafgaan en voorbereiden.</note>.</verse>

<verse osisID="Hag.2.24"> Te dien dage, spreekt de Heer der heerscharen, zal Ik u nemen, Zorobabel, zoon van Salathiël, mijn dienstknecht, zegt de Heer; en Ik zal u stellen als eenen zegelring, want u heb Ik uitverkoren, zegt de Heer der heerscharen<note n="966">U nemen, d.i. u in uw geslacht, waaruit de Messias zal voortkomen, op bijzondere wijze beschermen (vgl. Deut. IV 20). Als eenen zegelring, dien men aan de hand droeg en met zorg bewaarde ten teeken zijner waardigheid; zóó zal God den nazaat van David eeren en beschutten (vgl. Eccli. XLIX 13). Jechonias, zijn grootvader, werd door God ‘als een zegelring van zijne hand weggeworpen’ (Jer. XXII 24); doch Zorobabel wordt weder uitverkoren om den tempel te herbouwen en het Godsrijk te herstellen, dat voltooid zal worden door den Messias, den Zoon van David, dien Zorobabel voorbeduidt en wiens voorvader hij was (Matth. I 12).</note>.</verse>

</chapter>
</div>
<div canonical="true" osisID="Zech" type="book">
		<title short="Zacharias" type="main">De Profetie van Zacharias</title>
		<title>Inleiding</title>
<p><hi type="bold">De profeet Zacharias</hi> (Hebr. Sacharja) trad twee maanden na Aggeüs op en bevorderde gezamenlijk met hem den tempelbouw, zooals blijkt uit I Esdr. V 1, VI 14, en uit het eerste gedeelte van dit boek (I-VI). In het opschrift (I 1) heet Zacharias zoon van Barachias en kleinzoon van Addo. Deze Addo en Zacharias zijn waarschijnlijk dezelfden, die II Esdr. XII 4, 16 onder de priesters vermeld en achtereenvolgens het hoofd eener priesterlijke familie genoemd worden. Omtrent het leven van den profeet Zacharias weten wij verder niets, evenmin omtrent zijnen dood; hetgeen bij Matth. XXIII 35 gezegd wordt over het vermoorden van zekeren Zacharias, zoon van Barachias, heeft hoogstwaarschijnlijk geene betrekking op den schrijver dezer profetie.</p>
<p>De aanleiding voor het optreden van Zacharias was ongeveer dezelfde als voor Aggeüs. Ook deze profetieën zijn deels (I-VI) uitgesproken in het 2<hi type="super">e</hi> jaar van Darius (520 v.Chr.), toen het aan de vereenigde pogingen der beide profeten gelukte, het werk van den tempelbouw weder te doen aanvangen; de twee volgende hoofdstukken VII en VIII zijn van twee jaren later gedagteekend; in het laatste deel (IX-XIV) ontbreekt de tijdsopgave.</p> 
<p>De strekking ook dezer profetieën is hoofdzakelijk dezelfde als van Aggeüs: het volk aan te moedigen tot den tempelbouw en door de heerlijke toekomst van het Rijk Gods tot vertrouwen op te wekken. Maar de inhoud is veel rijker en de vorm volmaakter. In het eerste deel geeft Zacharias eene reeks geheimvolle gezichten, hem in éénen nacht door den engel Gods vertoond en verklaard, welke de profeet in een eenvoudigen stijl verhaalt. Achtereenvolgens ziet hij het godsgericht over de vijanden; de verheerlijking van Jerusalem; de luisterrijke toekomst van het priesterschap in en door den Messias; de priesterlijke en koninklijke waardigheid, die den gouden kandelaar, het volk Gods, voorzien met de olie van genade en waarheid; de uitdelging der zonde. Ten slotte toont de profeet in eene zinnebeeldige handeling de vereeniging der koninklijke en priesterlijke waardigheid in den Messias.</p>
<p>In het tweede deel (VII en VIII) geeft eene vraag omtrent de nog voortdurende verplichting van boetedagen over Jerusalem's rampen den profeet aanleiding om het volk tot de onderhouding van Gods geboden aan te sporen, opdat het zich voorbereide tot de komst van den Messias, die hunne boetedagen in vreugde veranderen en Jerusalem tot het middelpunt van heil en zegen zal maken voor de gansche aarde.</p>
<p>Het derde, meer dichterlijke en verheven deel wordt door afzonderlijke opschriften in twee afdeelingen gesplitst, die echter onderling veel overeenkomst hebben. Na aankondiging van het gericht over de vijanden van het Rijk Gods, verschijnt de vreedzame Koning van Sion om zijn volk gelukkig te maken en Juda met Ephraïm weder in één rijk te vereenigen. Het aan God weerspannige Israël wacht het godsgericht om de verwerping van zijnen goddelijken Herder (IX-XI). In de andere afdeeling schildert Zacharias het Rijk van den Messias onder het beeld van Juda en Jerusalem. Het wordt door vijanden woedend bestormd, maar zegepraalt door de kracht van den gedooden Messias, die eene bron opent tot afwassching der zonden. Evenals de Herder wordt de kudde geslagen en door beproevingen gelouterd; de vrucht der vervolgingen is rijker zegening en de uitbreiding van zijn Rijk.</p>
<p>De overlevering bevestigt klaar en krachtig de echtheid van Zacharias' geschrift. Tot in het laatst der vorige eeuw is dit gansche boek altijd en door allen zonder eenigen twijfel aan den tijdgenoot van Zorobabel, aan Zacharias, toegekend. Die overlevering nu heeft te hoogere waarde, omdat zij opklimt tot ongeveer het tijdperk, waarin Zacharias leefde. Want niet lang daarna zijn de profetische boeken verzameld en in den Canon der Synagoog vastgesteld. Met hoe groote zorgvuldigheid die verzameling geschied is, blijkt uit dit boek der twaalf kleine profeten, waarin ook de profetieën van geringen omvang, b.v. die van Abdias, afzonderlijk en onder de namen der schrijvers gerangschikt werden. Zeer onwaarschijnlijk klinkt derhalve de door de meeste niet-katholieke schriftverklaarders onzer eeuw gemaakte veronderstelling, dat de laatste zes hoofdstukken een of meer oudere, onbekende profeten lang of kort vóór de ballingschap tot schrijver zouden hebben. De gronden, aan vorm en inhoud dezer hoofdstukken ontleend, die men tegen het getuigenis der overlevering wil doen pleiten, zijn niet van zoo groot gewicht; zelfs protestantsche geleerden hebben aangetoond,  dat niet weinige plaatsen eenen schrijver ná de ballingschap aanwijzen (vgl. IX 11, 12; X 2, 6, 8, 10), of de profetieën van Isaias, Jeremias en Ezechiël als reeds bekend onderstellen, of zinspelen op toestanden en verhoudingen, hoedanige na de ballingschap aanwezig waren: zoo b.v. is niet meer Assyrië en Chaldea, maar Griekenland of Javan (IX 13) de, ook reeds door Daniël (VIII 5, 21) voorspelde, hoofdvijand van Gods volk. Daarenboven is er eenige overeenkomst tusschen de zes laatste hoofdstukken en de acht eerste in uitdrukkingen en zegswijzen, in op elkaar gelijkende plaatsen. Het verschil in vorm en stijl tusschen beide deelen kan verklaard worden door de verscheidenheid der behandelde onderwerpen</p>
<p>Het canoniek en goddelijk gezag der profetie werd immer door de Synagoog en de Kerk met beslistheid erkend. Geen profeet, Isaias alleen uitgezonderd, wordt in de Evangeliën veelvuldiger aangehaald, omdat Zacharias met eene bepaaldheid, welke alleen door Isaias geëvenaard wordt, bijzonderheden uit het leven des Zaligmakers voorspeld heeft. Vgl. Matth. XXI 5; XXVI 81; XXVII 9; Joan. XII 15; XIX 37 enz.</p>
<chapter osisID="Zech.1"> 
 

<title>Hoofdstuk I.</title>
<p>Opschrift (v. .1 Inleidende vermaning (v. 2-6). Eerste gezicht: de hemelsche ruiterschaar geeft verslag van den toestand der volken (v. 7-11); troostelijke beloften (v. 12-17). Tweede gezicht: vier hoornen en vier smeden (v. 18-21).</p>
<verse osisID="Zech.1.1"><hi type="bold">I</hi>N de achtste maand in het tweede jaar van koning Darius is het woord des Heeren geschied tot Zacharias, zoon van Barachias, zoon van Addo, den profeet, zeggende<note n="967">Zie Agg. I 1.</note>:</verse>

<verse osisID="Zech.1.2"> Vergramd was de Heer tegen uwe vaderen in gramschap<note n="968">In de inleiding (v. 2-6) herinnert de profeet, ter vermaning zijner tijdgenooten, aan de kastijding hunner tegen God weerspannige vaderen. Vergramd in gramschap, d.i. hevig vergramd.</note>.</verse>

<verse osisID="Zech.1.3"> En zeg tot hen: Dit zegt de Heer der heerscharen: Keert u tot Mij, zegt de Heer der heerscharen, en Ik zal Mij tot u keeren, zegt de Heer der heerscharen<note n="969">Zeg tot uwe volksgenooten. Ik zal Mij tot u keeren, d.i. u gelijk voorheen als vader beschermen. Het herhaalde zegt de Heer der heerscharen is eene plechtige betuiging der waarheid van het profetische woord met een beroep op den almachtigen God, die de overtreders kan en zal straffen.</note>.</verse>

<verse osisID="Zech.1.4"> Weest niet gelijk uwe vaderen, tot wie de vroegere profeten riepen, zeggende: Dit zegt de Heer der heerscharen: Bekeert u van uwe slechte wegen en van uwe allerslechtste gedachten<note n="970">Hebr.: ‘daden’.</note>; en zij hoorden niet en gaven geen acht op Mij, zegt de Heer.</verse>

<verse osisID="Zech.1.5"> Uwe vaderen, waar zijn zij? En de profeten, zullen zij eeuwig leven<note n="971">Liggen uwe weerspannige vaderen niet begraven in het vreemde land der ballingschap? Ook de profeten leven niet meer, zult gij zeggen, maar hun woord blijft toch in eeuwigheid; de ondervinding had dit reeds aan hunne vaderen geleerd: v. 6.</note>?</verse> 


<verse osisID="Zech.1.6"> Maar mijne woorden en mijne inzettingen, die Ik geboden heb aan mijne dienstknechten, de profeten, hebben die uwe vaderen niet getroffen? en zij bekeerden zich en zeiden: Gelijk de Heer der heerscharen gedacht had ons te doen naar onze wegen en naar onze uitvindselen<note n="972">Zie noot 4.</note>, heeft Hij ons gedaan.</verse>

<verse osisID="Zech.1.7"> Op den vier en twintigsten dag der elfde maand, Sabath<note n="973">Sabath of Sjebat, ongeveer Februari - Maart.</note>, in het tweede jaar van Darius is het woord des Heeren geschied tot Zacharias, zoon van Barachias, zoon van Addo, den profeet, zeggende:</verse>

<verse osisID="Zech.1.8"> Ik zag gedurende den nacht, en zie, een man gezeten op een ros paard, en hij stond tusschen de mirteboomen, die in de diepte waren; en achter hem waren paarden, rosse, bonte en witte<note n="974">De hier tot VI 8 volgende profetische gezichten werden den profeet in denzelfden nacht getoond, waarschijnlijk terwijl hij wakend was. Eerst zag hij een man op een ros paard gezeten tusschen de mirteboomen, die in de diepte, in het dal, waren, waar die altijd groene boom bij voorkeur groeit; achter dien man waren paarden van verschillende kleur, waarop zonder twijfel ruiters gezeten waren; vgl. v. 10, 11.</note>.</verse>

<verse osisID="Zech.1.9"> En ik zeide: Wat zijn dezen, mijn heer? En de engel, die in mij sprak, zeide tot mij: Ik zal u toonen wat dit zijn<note n="975">De engel, die in mij sprak, is bij deze profetische gezichten de tolk, die inwendig aan den geest van Zacharias verklaring gaf.</note>.</verse>

<verse osisID="Zech.1.10"> En de man, die tusschen de mirteboomen stond, antwoordde<note n="976">De tolk vervulde zijne belofte van v. 9 door middel van den man op het rosse paard van v. 8; deze wordt in v. 11 een engel geheeten en was, volgens Hebreeuwsche overlevering, de aartsengel Michaël, de schutsengel van het onvergankelijke Rijk Gods, dat zinnebeeldig werd voorgesteld door de altijd groene mirten, die in de diepte stonden om het diepe verval van dit Godsrijk ten gevolge der ballingschap af te beelden.</note> en zeide: Dezen zijn het, die de Heer heeft gezonden om de aarde te doorwandelen<note n="977">Dezen, de overige ruiters van v. 8, zijn door God gezonden om de aarde te doorwandelen en aan hunnen gebieder, den man op het rosse paard, verslag te geven van den toestand der volkeren. Dit doen zij in v. 11. - Zij waren de schutsengelen der verschillende rijken (vgl. Dan. X 13), die, als gezanten Gods, paarden bereden van onderscheiden kleur, om de verscheidenheid dier rijken te beteekenen. Aan Michaël geven zij verslag, aangezien de lotgevallen der overige rijken door God worden bepaald om wille van het Rijk Gods.</note>.</verse> 


<verse osisID="Zech.1.11"> En zij antwoordden den engel des Heeren, die tusschen de mirteboomen stond, en zeiden: Wij hebben de aarde doorwandeld, en zie, de geheele aarde is bewoond en zij is rustig<note n="978">Er was bijgevolg nog niets te zien van de beweging van volkeren en rijken, welke, volgens Agg. II 7, 8, de verlossing, de komst van het Messiasrijk moet aankondigen. Vandaar het gebed, dat dezelfde engel of de man op het rosse paard in v. 12 tot God richt.</note>.</verse>

<verse osisID="Zech.1.12"> En de engel des Heeren antwoordde en zeide: Heer der heerscharen, hoe lang nog zult Gij U niet ontfermen over Jerusalem en over de steden van Juda, op welke Gij vergramd waart? dit is reeds het zeventigste jaar<note n="979">De zeventig jaren der ballingschap (Jer. XXV 11; XXIX 10), die begonnen was in 606 bij de eerste wegvoering der Joden (Dan. 11), waren reeds lang, in 536 onder Cyrus, vervuld. Maar nu omstreeks 520 zuchtte stad en land nog onder de gevolgen van dat wraakgericht; eene meer volledige herstelling van het Godsrijk werd thans verwacht, nu er weldra zeventig jaren verloopen waren sinds de verwoesting van Jerusalem door de Chaldeërs.</note>.</verse>

<verse osisID="Zech.1.13"> En de Heer antwoordde aan den engel, die in mij sprak, goede woorden, troostelijke woorden<note n="980">De profeet had het gebed van Michaël aangehoord en wellicht in zijne ziel met hem gebeden. Daarom antwoordde de Heer aan zijnen tolk goede woorden, die heerlijke beloften bevatten en vol vertroosting waren in de tegenwoordige beproeving. In v. 14-17 worden zij medegedeeld.</note>.</verse>

<verse osisID="Zech.1.14"> En de engel, die in mij sprak, zeide tot mij: Roep uit en zeg: Dit zegt de Heer der heerscharen: Geijverd heb Ik voor Jerusalem en voor Sion met groote ijverzucht<note n="981">Met luider stem moet de profeet dit goede woord verkondigen. Geijverd, zie Joël II noot 27.</note>.</verse>

<verse osisID="Zech.1.15"> En in felle gramschap ben Ik vergramd tegen de machtige volkeren; want Ik was een weinig vergramd, maar zij hebben medegeholpen ten kwade<note n="982">De volkeren, dienaren van Gods wraak tegen het zondige Juda, volbrachten met kwaadaardigen moedwil hunne lastgeving; dien moedwil zal God aan hen wreken.</note>.</verse>

<verse osisID="Zech.1.16"> Daarom zegt dit de Heer: Ik zal mij weder wenden tot Jerusalem in ontferming; en mijn huis zal daar gebouwd worden, spreekt de Heer der heerscharen; en het meetsnoer zal uitgespannen worden over Jerusalem<note n="983">Als bewijs van Gods hernieuwde liefde voor zijn volk zullen tempel en stad weder herbouwd worden.</note>.</verse> 


<verse osisID="Zech.1.17"> Roep nogmaals uit en zeg: Dit zegt de Heer der heerscharen: Weder zullen mijne steden overvloeien van het goede; en weder troosten zal de Heer Sion, en weder uitverkiezen zal Hij Jerusalem<note n="984">In mijne steden spreekt Gods liefde. Hij zal Jerusalem tot zijne woonplaats uitverkiezen.</note>.</verse>

<verse osisID="Zech.1.18"> En ik hief mijne oogen op en ik zag: en zie, vier hoornen<note n="985">In een nieuw gezicht ziet hij de in v. 15 beloofde wraak over Juda's vijanden. Hoornen zijn zinnebeelden van macht en sterkte (vgl. Amos VI 14; Jer. XLVIII 25) en hier bepaaldelijk van vijandelijke wereldrijken (vgl. Dan. VII 7-24; VIII 3-21). Het getal vier is waarschijnlijk eene zinspeling op de vier rijken en de vier dieren van Dan. II en VII.</note>.</verse>

<verse osisID="Zech.1.19"> En ik zeide tot den engel, die in mij sprak: Wat zijn dit? En hij zeide tot mij: Dit zijn de hoornen, die Juda en Israël en Jerusalem verstrooid hebben.</verse>

<verse osisID="Zech.1.20"> En de Heer toonde mij vier smeden<note n="986">Zinnebeelden der uitvoerders van Gods wraakgericht over die vijandige volken.</note>.</verse>

<verse osisID="Zech.1.21"> En ik zeide: Wat komen dezen doen? En hij sprak, zeggende: Dit zijn de hoornen, welke Juda verstrooid hebben, man voor man, en niemand hunner hief zijn hoofd op<note n="987">Zij hebben geheel Juda in ballingschap verstrooid en zoo diep vernederd, dat niemand uit Juda zijn hoofd ophief, maar ieder het moedeloos liet hangen.</note>; en dezen zijn gekomen om die te verschrikken<note n="988">Dezen, de smeden, zijn gekomen om die, de hoornen, d.i. de machtige, Hebr.: ‘de geruste’ volkeren van v. 15, op te schrikken uit hunne gerustheid.</note>, opdat zij nederwerpen de hoornen der volkeren, die den hoorn verheven hebben tegen het land van Juda om het te verstrooien.</verse>

</chapter>

      
<chapter osisID="Zech.2">
 

<title>Hoofdstuk II.</title>
<p>Derde gezicht: Jerusalem zal herbouwd worden en zonder muren zijn (v. 1-5). Vergelding aan zijne vijanden (v. 6-9). Geluk en heerlijkheid der stad (v. 10-13).</p>


<verse osisID="Zech.2.1"> En ik hief mijne oogen op en ik zag: en zie, een man, en in zijne hand een meetsnoer<note n="989">Dit derde profetische gezicht stelt de voltooiing voor van de stad Gods: in een levendig, dramatisch tafereel toont God aan den profeet, dat de belofte van I 16 in hare vervulling verre zal overtroffen worden. Een man, d.i., gelijk I 8, een engel in menschelijke gedaante; als de bouwmeester der heilige stad verschijnt hij met een meetsnoer in zijne hand.</note>.</verse> 


<verse osisID="Zech.2.2"> En ik zeide: Waarheen gaat gij? En hij zeide tot mij: Om Jerusalem te meten en te zien, hoe groot zijne breedte en hoe groot zijne lengte zijn zal<note n="990">Ik zeide: daar deze engel zich in menschelijke gedaante vertoonde, schroomde de profeet niet, hem als zijnen gelijke gemeenzaam toe te spreken. Om Jerusalem te meten en te zien, hoe ver de heilige stad zich bij hare herbouwing zal uitstrekken. Hij wil dus reeds een aanvang maken met de vervulling der belofte van I 16.</note>.</verse>

<verse osisID="Zech.2.3"> En zie, de engel, die in mij sprak, trad te voorschijn, en een andere engel trad te voorschijn, hem te gemoet<note n="991">De engel, die in mij sprak, zijn tolk (zie I noot 9). Uit de m de volgende verzen medegedeelde nieuwe openbaring blijkt, dat hij van God kwam en tot den profeet was gezonden om dezen in te lichten. Maar zie, daar trad hem een andere engel te gemoet, aan wien hij de opdracht geeft van v. 4, waardoor tevens de profeet Gods nieuwe openbaring verneemt.</note>.</verse>

<verse osisID="Zech.2.4"> En hij sprak tot hem: Loop, spreek tot dien jongeling en zeg: Zonder muur zal Jerusalem bewoond worden vanwege de menigte van menschen en van vee in zijn midden<note n="992">Tot dien jongeling, den man met het meetsnoer van v. 1, hier jongeling genaamd om zijne mindere ervarenheid; hij toch was niet ingewijd in Gods hoogere raadsbesluiten. Want Jerusalem behoefde niet gemeten te worden; immers zonder muur, d.i. als een open stad, zal Jerusalem bewoond worden, omdat geene muren het groote aantal der altijd aangroeiende inwoners kunnen omsluiten. De herstelling van Jerusalem is het begin en de voorafbeelding van den bouw der geestelijke stad Gods, die alle volken zal omvatten. Vgl. Is. LIV 2, 3.</note>.</verse>

<verse osisID="Zech.2.5"> En Ik zal voor hetzelve zijn, spreekt de Heer, een ringmuur van vuur; en tot heerlijkheid zal Ik zijn in zijn midden<note n="993">Die open stad heeft niets te vreezen, want de Heer zelf zal als een ringmuur haar met zijne zorg omgeven; als een vuur zal Hij de haar naderende vijanden verteren; Hij zal in haar midden hare burgers zegenen en daardoor tevens zelf tot heerlijkheid zijn als de bron van de heerlijkheid der stad. Vgl. Is. LX 1, 2 en de vervulling Matth. XVI 18; XXVIII 20.</note>.</verse>

<verse osisID="Zech.2.6"> O, o! vlucht uit het land van het noorden, zegt de Heer; want naar de vier winden des hemels heb Ik u verstrooid, zegt de Heer.</verse>

<verse osisID="Zech.2.7"> O Sion, vlucht, gij die woont bij de dochter van Babylon<note n="994">Eene opwekking tot het volk Gods (Sion), dat nog voor een gedeelte in het land der ballingschap vertoefde, om naar Jerusalem, met het oog op zijne luisterrijke toekomst, terug te keeren. Het land van het noorden is Babylon, welks dochter Babel de hoofdstad is. De verklarende tusschenzin van v. 6: want enz. toont aan, dat de opwekking, om van daar heen te vluchten, tot het verstrooide volk Gods gericht is. Naar, Hebr.: ‘volgens’ de vier winden, d.i. naar alle streken rondom Palestina, naar Egypte, Syrië, Babylonië enz. (vgl. Ezech. V 12; XVII 21) heb Ik u verstrooid door de ballingschap.</note>!</verse> 


<verse osisID="Zech.2.8"> Want dit zegt de Heer der heerscharen: Op heerlijkheid heeft Hij mij uitgezonden tot de volkeren, die u geplunderd hebben; want wie u raakt, raakt den appel van mijn oog<note n="995">De engel, die van v. 4 af nog altijd spreekt, verklaart door God op heerlijkheid te zijn uitgezonden, d.i. om Gods heerlijkheid na te streven, te bevorderen. En dit zal hij doen door de volken te straffen, die Gods heerlijkheid hebben geschonden, daar zij zijn volk, Hem dierbaar als zijn oogappel, mishandeld hadden. Vgl. Deut XXXII 10.</note>.</verse>

<verse osisID="Zech.2.9"> Want zie, Ik hef mijne hand tegen hen op, en zij zullen ten buit zijn aan hen, die hun dienstbaar waren; en gij zult erkennen, dat de Heer der heerscharen mij gezonden heeft<note n="996">Ik hef enz., zie Soph. I noot 3. Zij, de vroegere onderdrukkers, zullen ten buit zijn aan de door hen onderdrukte volken; zoo zullen b.v. de Grieken zegepralen over hunne vroegere onderdrukkers de Perzen, later de Romeinen over de Grieken enz. Maar veel meer zal dit vervuld worden in een anderen, geestelijken zin: Israël, het volk Gods, zal over de heidenen heerschen: zie v. 11 en Mich. IV 2. Gij zult erkennen uit de vervulling dier beloften.</note>.</verse>

<verse osisID="Zech.2.10"> Zing lof en verheug u, dochter Sion! Want zie, Ik kom en Ik zal wonen in uw midden, spreekt de Heer.</verse>

<verse osisID="Zech.2.11"> En vele volken zullen zich aansluiten bij den Heer te dien dage, en zij zullen Mij ten volk zijn, en Ik zal wonen in uw midden<note n="997">Te dien dage, wanneer de Heer door de Menschwording in het midden van zijn volk zal wonen, zal het Rijk Gods alle volken omvatten.</note>; en gij zult weten, dat de Heer der heerscharen mij tot u gezonden heeft.</verse>

<verse osisID="Zech.2.12"> En de Heer zal Juda bezitten, zijn erfdeel in het heilige land, en wederom zal hij Jerusalem uitverkiezen<note n="998">Dit ‘goede woord’ betreft de tijdgenooten van den profeet. De Heer zal Juda, zijn erfdeel, zijn eigendom, zijn uitverkoren volk, dat om zijne zonden verworpen was, weder in bezit nemen als het Hem dierbare pand. En wederom enz., zie I noot 18.</note>.</verse>

<verse osisID="Zech.2.13"> Zwijge alle vleesch voor het aangezicht des Heeren; want opgestaan is Hij dit zijne heilige woning<note n="999">Zie Hab. II noot 22. De Heer is opgestaan uit zijne heilige woning in den hemel, om zijn volk te verheerlijken en diens vijanden te straffen.</note>!</verse>

</chapter>

      
<chapter osisID="Zech.3"> 
 

<title>Hoofdstuk III.</title>
<p>Vierde gezicht: Heiligheid en waardigheid van het priesterschap (v. 1-7); het volmaakte priesterschap der toekomst (v. 8-10).</p>


<verse osisID="Zech.3.1"> En de Heer toonde mij Jesus, den hoogepriester, die stond voor den engel des Heeren; en de satan stond aan zijne rechterhand, ten einde hem te wederstaan<note n="1000">De toenmalige hoogepriester Jesus of Josua wordt hier voorgesteld te staan voor den rechter, den engel des Heeren, die hier Gods plaats bekleedt. De satan, d.i. de tegenspreker of aanklager (vgl. Job. I 6; Apoc. XII 10), stond aan zijne rechterhand, ten einde hem in het gerecht te wederstaan, Hebr.: ‘aan te klagen’. De Heer echter wijst den aanklager af en spreekt den vloek uit tegen den satan (v. 2); maar de zonden van den hoogepriester neemt Hij weg en in plaats daarvan versiert Hij hem met genade (v. 4, 5). De hoogepriester vertegenwoordigt hier de geheele priesterschap.</note>.</verse>

<verse osisID="Zech.3.2"> En de Heer zeide tot den satan: Bestraffe de Heer u, satan, ja bestraffe u de Heer, die Jerusalem heeft uitverkoren! Is gene niet een brandhout, ontrukt aan het vuur<note n="1001">De Heer sprak door den mond van den engel. Bestraffe u de Heer, door u de macht te ontnemen schade toe te brengen en uwe aanklacht te doen verstommen. Met nadruk wordt de vloek herhaald; de reden van dien vloek is uitgedrukt in het bijgevoegde: die Jerusalem enz., zie I 17. Eene andere reden schuilt in de vraag: Is gene niet enz., d.i. Is niet de door Josua vertegenwoordigde priesterschap, ten gevolge der ballingschap, die eene straf der zonde was, bijgevolg door de werking van Satan, gelijk geworden aan een brandhout, dat aan het vuur ontrukt is (vgl. Amos IV noot 21)? m.a.w. Is die priesterschap niet aan de uiterste ellende, aan den ondergang alleen door Gods ontferming ontsnapt? Ditzelfde wordt v. 3 zinnebeeldig voorgesteld door de morsige kleederen van Josua.</note>?</verse>

<verse osisID="Zech.3.3"> En Jesus was gekleed in morsige kleederen; en hij stond voor het aangezicht des engels.</verse>

<verse osisID="Zech.3.4"> En deze antwoordde en sprak tot hen, die voor hem stonden, en zeide: Neemt de morsige kleederen van hem weg. En hij zeide tot hem: Zie, weggenomen heb ik van u uwe ongerechtigheid en ik heb u bekleed met feestgewaad<note n="1002">Michaël gebood aan de hem ten dienste staande engelen: Neemt enz. en verklaart vervolgens de beteekenis dier zinnebeeldige handeling: de morsige kleederen beteekenen de zonde en hare gevolgen; het feestgewaad, eigenlijk de wisselkleederen (vgl. Gen. XLV noot 8), is een zinnebeeld der heiligmakende genade, het sieraad, dat aan de priesterlijke waardigheid past.</note>.</verse>

<verse osisID="Zech.3.5"> En hij zeide: Zet een rein hoofdhulsel<note n="1003">Waarschijnlijk de hoogepriesterlijke mijter.</note> op zijn hoofd. En zij zetten een rein hoofdhulsel op zijn hoofd en bekleedden hem met kleederen; en de engel des Heeren stond daar.</verse>

<verse osisID="Zech.3.6"> En de engel des Heeren betuigde aan Jesus, zeggende:</verse>

<verse osisID="Zech.3.7"> Dit zegt de Heer der heerscharen: Indien gij op mijne wegen wandelt en mijne wacht bewaakt<note n="1004">Deze uitdrukking betreft waarschijnlijk de liturgische voorschriften; vgl. Lev. VIII 35.</note>, zult ook gij mijn huis richten<note n="1005">Mijn huisgezin, mijn volk richten, d.i. besturen door rechtspraak enz.; dit was de bediening der priesters volgens Deut. XVII 8-13.</note> en mijne voorhoven bewaken, en Ik zal er met u doen wandelen uit hen, die nu hier ten dienste staan<note n="1006">Zie v. 4. Uit het getal dier dienstdoende engelen zal God er eenigen belasten, met u te wandelen, d.i. u te vergezellen en bij te staan in de vervulling uwer bediening.</note>.</verse>

<verse osisID="Zech.3.8"> Luister, Jesus, hoogepriester, gij en uwe vrienden, die voor u zitten - voorbeduidende mannen zijn zij; want zie, Ik, <hi type="italic">Ik zal doen komen mijnen dienstknecht, den Opgaande</hi><note n="1007">Om de priesters nog krachtiger tot heiligheid van leven aan te sporen, verklaart de profeet aan den hoogepriester en aan de ondergeschikte priesters, zijne vrienden, die, als leerlingen vóór den meester, vóór hem zitten, dat hunne waardigheid eene voorafbeelding is van den Messias, den priester in den vollen zin des woords. De Messias heet dienstknecht des Heeren, volgens Is. XLII 1; XLIX 3, 5 enz., dewijl hij komt om den wil zijns Vaders te volbrengen; Hij draagt den geheimnisvollen naam van den Opgaande, d.i., krachtens de beteekenis van het Hebr. woord, welke, volgens de verklaring van den H. Hiëronymus, ook het Latijnsche oriens en het Grieksche anatolê kan hebben, de uit den staat van vernedering opgaande Spruit. Deze eigennaam gaven Isaias (IV 2) en Jeremias (XXIII 5; XXXIII 15) aan den Messias, daar de Heer Hem zal doen ontspruiten en Hij de Zoon van David bij uitnemendheid zijn zal.</note>.</verse>

<verse osisID="Zech.3.9"> Want<note n="1008">Want: de profeet verklaart, waarom God den Messias zal doen komen: om het Rijk Gods te volmaken en de schuld der zonden uit te delgen. Hiertoe was het Oude Verbond onvermogend.</note> zie, de steen, dien Ik voor Jesus gelegd heb: op den steen, den éénen, zijn zeven oogen gericht; zie, Ik, Ik zal zijn beeldwerk beitelen, spreekt de Heer der heerscharen; en wegnemen zal Ik de ongerechtigheid van dit land op éénen dag<note n="1009">De steen, dien de profeet in zijn gezicht voor Josua zag liggen, beteekent het Rijk Gods. De zeven oogen zijn de engelen, die over het Rijk Gods waken (IV 10; Apoc. V 6). Die steen ligt nog ruw voor den hoogepriester Jesus, aan wien toen de zorg voor het Rijk Gods was toevertrouwd; en daar hij zelf niet in staat was dien steen te behouwen, zal de Heer door den Messias zijn beeldwerk beitelen. Wat dit beteekent en hoe dit zal geschieden, verklaart het slot van het vers: wegnemen zal Ik door het kruisoffer van den Messias de schuld der zonde op eenen dag, d.i. eens voor altijd (vgl. Hebr. VII 27).</note>.</verse> 


<verse osisID="Zech.3.10"> Op dien dag, zegt de Heer der heerscharen, zal een ieder zijnen vriend uitnoodigen onder den wijnstok en onder den vijgeboom<note n="1010">Eene zinnebeeldige voorstelling van den vrede in het Messias-rijk, die een gevolg is van de vergeving der zonden; vgl. Mich. IV 4.</note>.</verse>

</chapter>

      
<chapter osisID="Zech.4">
 

<title>Hoofdstuk IV.</title>
<p>Vijfde gezicht: de gouden kandelaar met zeven lampen. De voltooiing van den tempel door den geest des Heeren (v. 1-7). Door middel der koninklijke en priesterlijke waardigheid wordt de geest des Heeren aan het volk medegedeeld (v. 8-14).</p>


<verse osisID="Zech.4.1"> En de engel, die in mij sprak, keerde terug en hij wekte mij op gelijk eenen man, die gewekt wordt uit zijnen slaap<note n="1011">De engel, de tolk van den profeet (I 9), die hem gedurende enkele oogenblikken verpoozing gegund en als het ware verlaten had, keerde in hem terug en wekte hem op, want hij lag nog verzonken in de beschouwing van het vorige gezicht.</note>.</verse>

<verse osisID="Zech.4.2"> En hij zeide tot mij: Wat ziet gij? En ik zeide: Ik zag: en zie, een kandelaar geheel van goud, en zijne olieschaal was op zijnen top, en zijne zeven lichters waren op hem; en zeven olieleiders voor de lichters, welke op zijnen top waren.</verse>

<verse osisID="Zech.4.3"> En twee olijfboomen boven hem, een aan de rechterzijde der olieschaal en een aan hare linkerzijde<note n="1012">De profeet zag een gouden kandelaar, die veel overeenkomst had met dien van den vroegeren tabernakel (vgl. Exod. XXV 31-40; XXXVII 17-24) Op de hoofdschacht was eene olieschaal, welke de zeven lichters op de zeven armen door toevoerbuizen van olie voorzag. Aan de olieschaal waren twee gouden trechters, waarin de olie afdroop uit twee trossen, de vruchten der twee olijfboomen, die zich van weerszijden boven den kandelaar verhieven; zie v. 11, 12.</note>.</verse>

<verse osisID="Zech.4.4"> En ik antwoordde<note n="1013">Ik antwoordde, want het hem vertoonde gezicht was als een tot hem gerichte vraag.</note> en zeide tot den engel, die in mij sprak, zeggende: Wat zijn dat, mijn heer?</verse>

<verse osisID="Zech.4.5"> En de engel, die in mij sprak, antwoordde en zeide tot mij: Weet gij niet, wat dat zijn<note n="1014">Als leeraar in Israël, onderricht in de symboliek des tempels en der tempelvaten, kon hij de beteekenis van dit gezicht ten minste vermoeden.</note>? En ik sprak: Neen, mijn heer!</verse> 


<verse osisID="Zech.4.6"> En hij antwoordde en sprak tot mij, zeggende: Dit is het woord des Heeren tot Zorobabel, zeggende: Niet door legermacht, noch door kracht, maar door mijnen geest, zegt de Heer der heerscharen<note n="1015">Dit, wat in het tweede halfvers volgt (Niet door enz.), is het woord, dat de Heer richt tot Zorobabel ter verklaring van het gezicht: Door mijn goddelijken geest zal Zorobabel vermogen, wat hij door geen legermacht, door geen menschelijke kracht vermag; zal hij voor de herstelling van het Rijk Gods zorgen door den bouw des tempels enz. Dit wordt ook door het profetisch gezicht beteekend: hierin immers springt bijzonder in het oog de ongewone wijze, waarop de lichters van olie, het zinnebeeld van Gods geest, voorzien worden.</note>.</verse>

<verse osisID="Zech.4.7"> Wat zijt gij, groote berg vóór Zorobabel? Tot vlakte<note n="1016">De engel past zijne verklaring toe op den bouw des tempels. Zoo levendig mogelijk toont hij hem, dat alle hinderpalen, hoe onoverkomelijk zij ook schijnen (de groote berg), onder de leiding van Gods geest door hem zullen overwonnen (tot vlakte gemaakt) worden.</note>! En hij zal den hoofdsteen te voorschijn brengen en de genade aan diens genade gelijk maken<note n="1017">Dit ziet op de voltooiing des tempels. Zegevierend zal Zorobabel den hoofdsteen, d.i. den topsteen, die den muur voltooit, te voorschijn brengen, en wel, gelijk de grondtekst zegt: ‘onder toejuichingen: Heil, heil zij hem!’ De laatste woorden werden door den H. Hiëronymus vertaald in navolging van de Septuagint en verklaard van den Messias, den hoeksteen der Kerk; door die woorden zag hij hetzelfde beteekend als bij Joan. I 16: ‘uit zijne volheid hebben wij allen ontvangen, en genade voor genade’, d.i. de hoogere genade der nieuwe Evangeliewet voor de genade der oude wet, en die genade zal God gelijk maken, zoodat èn de geloovigen uit Israël èn die uit de heidenen dezelfde genade ontvangen.</note>.</verse>

<verse osisID="Zech.4.8"> En het woord des Heeren is tot mij geschied<note n="1018">Door de bediening van denzelfden engel van v. 1; zie v. 9.</note>, zeggende:</verse>

<verse osisID="Zech.4.9"> De handen van Zorobabel hebben dit huis gegrondvest en zijne handen zullen het voltooien; en gij zult weten<note n="1019">Uit de krachtdadige hulp, door mijne tusschenkomst u verleend, ondervinden.</note>, dat de Heer der heerscharen mij tot u gezonden heeft.</verse>

<verse osisID="Zech.4.10"> Wie toch heeft de armzalige dagen veracht? En zij zullen zich verheugen en het schietlood zien in de handen van Zorobabel. Die zeven zijn de oogen des Heeren, die rondgaan over de gansche aarde<note n="1020">De armzalige dagen, waarop in hun oog armzalige dingen verricht worden. Zoo noemden de misnoegden de dagen, waarop aan den tempel gearbeid werd; zij schenen hun armzalig, vergeleken met de heerlijke dagen, waarin Salomon den veel prachtiger tempel bouwde. Het is dus eene berispende vraag. Ter bemoediging zegt de profeet, dat Gods oogen met welgevallen op dit werk rusten. Zij zullen zich verheugen: uit den grondtekst blijkt, dat door zij bedoeld worden de zeven engelen, die als de oogen des Heeren door hunne waakzame zorg over de gansche aarde rondgaan, maar inzonderheid met vreugde neerzien op den bouwmeester Zorobabel, die met het schietlood in de hand optreedt.</note>.</verse> 


<verse osisID="Zech.4.11"> En ik antwoordde<note n="1021">De profeet had reeds begrepen, dat de lichtende kandelaar het Rijk Gods beteekent, hetwelk onder leiding van den geest des Heeren hersteld zal worden, en dat bovendien die herstelling vooreerst de voltooiing des tempels vorderde.</note> en sprak tot hem: Wat zijn die twee olijfboomen aan de rechterzijde van den kandelaar en aan zijne linkerzijde?</verse>

<verse osisID="Zech.4.12"> En ik antwoordde ten tweeden male en zeide tot hem: Wat zijn de twee trossen der olijfboomen, die in de nabijheid zijn der twee gouden trechters, waaraan de gouden olieleiders zijn<note n="1022">Het slot luidt in het Hebr.: ‘die het goud (de goudgele olie) van zich uitgieten’. - Deze tweede vraag is slechts de nadere bepaling der eerste in v. 11. Want de beteekenis der twee olijfboomen was hierin gelegen, dat van elk hunner een olijventros (spicae eigenlijk aren, om de vele olijven, die, dicht als graankorrels aan de aren, in de oksels der bladeren hingen) olie neerdruppelde in de twee trechters.</note>?</verse>

<verse osisID="Zech.4.13"> En hij sprak tot mij, zeggende: Weet gij dan niet, wat dat zijn? En ik zeide: Neen, mijn heer!</verse>

<verse osisID="Zech.4.14"> En hij zeide: Dat zijn de beide zonen der olie, die ten dienste staan voor den Gebieder der gansche aarde<note n="1023">Gelijk de olie een passend zinnebeeld is van Gods verlichtenden, sterkenden en zalvenden geest (zie noot 5), zoo zijn de twee olijftakjes, waaruit de olie neerdruipt, een treffend zinnebeeld der koninklijke en priesterlijke macht, waardoor God zijnen geest aan het volk mededeelt. De dragers dier tweevoudige macht, Zorobabel en Josua, heeten zonen der olie (zie de aanteekening op Is. V 1) als door olie gezalfden; zij zijn Gods dienaren ter uitbreiding en besturing van het Rijk Gods. Vooral in het Rijk van den Messias worden genade en waarheid medegedeeld door middel van de rechtsmacht en de ordesmacht (potestas jurisdictionis et ordinis), die aan Gods Kerk door Christus zijn toevertrouwd. Vgl. Apoc. XI 4.</note>.</verse>

</chapter>

      
<chapter osisID="Zech.5">
 

<title>Hoofdstuk V.</title>
<p>Zesde en zevende gezicht: de vliegende boekrol (v. 1-4); de weggevoerde vaas met de zonden (v. 5-11).</p>


<verse osisID="Zech.5.1"> En ik wendde mij en hief mijne oogen op; en ik zag: en zie, een vliegende boekrol<note n="1024">Ik wendde mij en hief, d.i. weder hief ik enz. Een vliegende, d.i. ontrolde, boekrol, die in haar volle lengte en breedte door de lucht zweefde, zoodat haar inhoud door elkeen kon gelezen worden.</note>.</verse> 


<verse osisID="Zech.5.2"> En hij zeide tot mij: Wat ziet gij? En ik zeide: Ik zie een vliegende boekrol, hare lengte is twintig el en hare breedte tien el<note n="1025">Eene rol van zulke afmetingen was noodig om de groote en vele vervloekingen te kunnen bevatten. Doch dat die bepaalde afmetingen iets meer beteekenen, mag men besluiten uit de vraag van den engel, waardoor hij de aandacht vestigt van den profeet op hetgeen deze reeds zag, en uit het antwoord van Zacharias, dat alleen die afmetingen betreft. De getallen en de verhouding 20:10 komen in den levietischen eeredienst dikwijls voor: zoodanig waren de afmetingen van het Heilige in den Mosaïschen tabernakel (Exod. XXVI; XXXVI), van het koperen brandoffer-altaar (II Par. IV 1) enz. Hierop wordt misschien gezinspeeld om te beteekenen, dat de maat der straf zal overeenkomen met de maat van datgene, wat tot verzoening was ingesteld, maar door het volk verwaarloosd was, m.a.w. volgens de verdiende straf der wedervergelding.</note>.</verse>

<verse osisID="Zech.5.3"> En hij zeide tot mij: Dit is de vervloeking, die uitgaat over het aanschijn van het gansche land; want iedere dief zal, gelijk daar geschreven staat, geoordeeld worden en iedere eedzweerder zal daarnaar eveneens geoordeeld worden<note n="1026">Het geldt de reiniging van het gansche land des Heeren, niet van de gansche aarde (v. 11). De vloek, waarmede de rol is beschreven, is niet slechts bedreigend, maar werkdadig. Diefstal en meineed vertegenwoordigen al de zonden tegen den naaste en tegen God.</note>.</verse>

<verse osisID="Zech.5.4"> Ik zal ze doen uitvaren, zegt de Heer der heerscharen; en zij zal komen naar het huis van den dief en naar het huis van hem, die valsch zweert bij mijnen naam; en zij zal vertoeven te midden van zijn huis en zij zal het verteren en zijn houtwerk en zijne steenen<note n="1027">Ik zal ze enz., te weten de boekrol, inhoudende de vervloeking van God, welke het huis van den zondaar niet voorbijgaand, maar blijvend zal treffen en geheel en al vernietigen.</note>.</verse>

<verse osisID="Zech.5.5"> En de engel, die in mij sprak, trad te voorschijn en zeide tot mij: Hef uwe oogen op, en zie, wat dit is, dat te voorschijn komt.</verse>

<verse osisID="Zech.5.6"> En ik zeide: Wat is het? En hij sprak: Dit is een vaas<note n="1028">Hebr.: ‘de epha’, eene groote korenmaat. Waarom juist deze als inhoudsmaat der zonden getoond wordt? Wellicht om de vele onrechtvaardigheden in den handel; vgl. Am. VIII 5; Mich. VI 10.</note>, die te voorschijn komt. En hij zeide: Dit is hun oog in het gansche land<note n="1029">De epha is hun oog, d.i. de gedaante, het zinnebeeld der in v. 4 genoemde zondaars; onder dit zinnebeeld zal hun strafgericht geopenbaard worden. Dat in het Hebr. oog die beteekenis kan hebben, bewijst o.a. Num. XI 7; vgl. Ezech. I 4, 16. Duidelijker is de zin naar de lezing, welke de Septuagint en de Syr. vertaling volgen: ‘Dat is (of bevat) hunne schuld’, d.i. de zonden der bewoners, ‘in het gansche land’; al hunne zonden zijn, als graankorrels in de epha, bijeengegaard om gezamenlijk gewroken te worden op den dag des Heeren.</note>.</verse> 


<verse osisID="Zech.5.7"> En zie, een looden gewicht werd opgeheven<note n="1030">Het deksel der vaas, een looden klomp (v. 8), werd even opgeheven om den profeet den inhoud der vaas te toonen.</note>, en zie, ééne vrouw, midden in de vaas gezeten.</verse>

<verse osisID="Zech.5.8"> En hij zei de: Deze is de goddeloosheid. En hij wierp haar neder midden in de vaas en legde den looden klomp op haren mond<note n="1031">Verontwaardigd slingert de engel haar terug, opdat zij niet ontsnappe. Op haren mond, d.i. op de opening der vaas; zij wordt goed dichtgesloten, opdat de goddeloosheid het land niet andermaal bezoedele.</note>.</verse>

<verse osisID="Zech.5.9"> En ik hief mijne oogen op en ik zag: en zie, twee vrouwen traden te voorschijn, en de wind was in hare vleugelen, en zij hadden vleugelen als de vleugelen van een koningswouw; en zij droegen de vaas omhoog tusschen de aarde en den hemel<note n="1032">De engel toont hem nu, dat in het land des Heeren, in het Rijk Gods, geene plaats is voor de zonde; daarom wordt de vrouw uit dat land verwijderd en ver weggevoerd naar het land van Gods vijanden. De vleugelen van een koningswouw, d.i. vleugelen van ongewoon groote afmeting, Hebr. ‘ooievaarsvleugelen’, wijl het een tocht geldt naar verre streken; daarom ook was de wind in hare vleugelen, d.i. gunstig.</note>.</verse>

<verse osisID="Zech.5.10"> En ik zeide tot den engel, die in mij sprak: Waarheen voeren dezen de vaas weg?</verse>

<verse osisID="Zech.5.11"> En hij zeide tot mij: Opdat haar een huis gebouwd worde in het land Sennaär en het gevestigd worde, en zij daar worde nedergezet op hare standplaats<note n="1033">Het land Sennaär herinnert aan Gen. X 10, XI 2, aan het van oudsher Gode vijandige rijk met zijne hoofdstad Babel, die volgens Ezech. XVII 4 het middelpunt was van den onrechtvaardigen handel. Zoo ook zullen de zondaars eenmaal buiten het Rijk Gods verwijderd en voor altijd opgesloten worden binnen de plaats, die voor Gods vijanden bestemd is.</note>.</verse>

</chapter>

      
<chapter osisID="Zech.6"> 
 

<title>Hoofdstuk VI.</title>
<p>Achtste gezicht. De vier wagens (v. 1-8). Tot slot eene symbolische handeling: de kroning des hoogepriesters en hare beteekenis (v. 9-15).</p>


<verse osisID="Zech.6.1"> En ik wendde mij en hief mijne oogen op; en ik zag: en zie, vier wagens, die te voorschijn kwamen midden tusschen de twee bergen uit; en de bergen waren bergen van metaal<note n="1034">Ik wendde enz., zie V noot 1. De profeet ziet Gods wraakboden uitgaan naar volken en rijken om zijn gericht te voltrekken, dat volgens de oudere profetieën in innig verband staat met het Messias-rijk. Hij ziet wagens uitrijden uit het dal tusschen twee bepaalde bergen, waarschijnlijk den berg Sion en den Olijfberg; want uit Sion verschijnt de vertoornde God (Am. I 2). Het waren bergen van metaal, zinnebeelden der onvergankelijkheid van het Rijk Gods.</note>.</verse>

<verse osisID="Zech.6.2"> Voor den eersten wagen waren rosse paarden, en voor den tweeden wagen zwarte paarden,</verse>

<verse osisID="Zech.6.3"> en voor den derden wagen witte paarden, en voor den vierden wagen bonte en sterke paarden<note n="1035">Rosse, de bloedkleur, zie I 8; zwarte, de doodskleur; witte, de zegekleur; bonte en sterke, anderen vertalen het Hebr.: ‘bonte en voskleurige’, d.i. witgevlekte vossen.</note>.</verse>

<verse osisID="Zech.6.4"> En ik antwoordde en zeide tot den engel, die in mij sprak: Wat zijn dit, mijn heer?</verse>

<verse osisID="Zech.6.5"> En de engel antwoordde en sprak tot mij: Dat zijn de vier winden des hemels, die uitgaan om te staan voor den Gebieder der gansche aarde<note n="1036">Die vier wagens beteekenen de vier winden, zinnebeelden van Gods engelen (Ps. CIII 4), die Gods wraakgerichten over de gansche aarde voltrekken. De profeet ziet ze uitgaan, ‘nadat zij zich gesteld hebben voor den Gebieder der gansche aarde’ (Hebr.), d.i. voor God, om zijne bevelen te ontvangen en te gaan volbrengen.</note>.</verse>

<verse osisID="Zech.6.6"> Die, waarvoor de zwarte paarden waren, togen uit naar het land van het noorden; en de witte togen uit achter hen; en de bonte togen naar het land van het zuiden<note n="1037">Het land van het noorden of het Gode vijandige Babylonië; de witte achter hen, want Gods wraakgericht is zijne zegepraal. Het land van het zuiden, d.i. het vijandige Edom, Egypte, Ethiopië enz.</note>.</verse>

<verse osisID="Zech.6.7"> Maar die de sterkste waren trokken uit en zochten te gaan en te kruisen over de gansche aarde. En hij zeide: Gaat, doorloopt de aarde! En zij doorliepen de aarde<note n="1038">De sterkste: waarschijnlijk moet men lezen: ‘de rosse’ (v. 2), hier nog niet vermeld. Want de sterke van v. 3 zijn in v. 6 de reeds naar het zuiden gezonden bonte paarden. Zij doorliepen de aarde, zoekende waar elders nog Gods wraakgericht was te voltrekken.</note>.</verse> 


<verse osisID="Zech.6.8"> En hij riep mij en sprak tot mij, zeggende: Zie, die uitgaan naar het land van het noorden, hebben mijnen geest doen rusten in het land van het noorden<note n="1039">De engel (v. 5) geeft den profeet te verstaan, dat die paarden hunne zending reeds hebben volbracht: zij hebben mijnen geest, d.i. mijn vergramd gemoed, doen rusten, door mijn wraakgericht te volvoeren. Hetzelfde wordt stilzwijgend van de overige paarden verondersteld.</note>.</verse>

<verse osisID="Zech.6.9"> En het woord des Heeren is tot mij geschied<note n="1040">De profetische gezichten zijn geëindigd. God gelast nu den profeet, de volgende zinnebeeldige handeling te verrichten, die met de gezichten in innig verband staat.</note>, zeggende:</verse>

<verse osisID="Zech.6.10"> Neem van de ballingen, van Holdaï en van Tobias en van Idaja - en gij zult te dien dage komen en binnengaan in het huis van Josias, zoon van Sophonias - die uit Babylon zijn aangekomen<note n="1041">De zin is: Neem van de genoemde ballingen.... goud en zilver (zie v. 11). De volgende tusschenzin is duidelijker in den grondtekst: ‘en wel zult gij te dien dage ingaan in het huis van Josia...., waar die van Babel hun intrek genomen hebben’.</note>;</verse>

<verse osisID="Zech.6.11"> en gij zult nemen goud en zilver; en gij zult kronen maken en zetten op het hoofd van Jesus, zoon van Josedec, den hoogepriester<note n="1042">Kronen, d.i. eene uit meerdere wrongen samengestelde kroon, vgl. Apoc. XIX 12. Tegen de gewoonte wordt de hoogepriester gekroond tot eene voorspellende figuur van den Priesterkoning, den Messias.</note>.</verse>

<verse osisID="Zech.6.12"> En gij zult tot hem spreken, zeggende: Zoo spreekt de Heer der heerscharen, zeggende: <hi type="italic">Zie, een man, de Opgaande is zijn naam;</hi> en van omlaag zal hij opgaan<note n="1043">Van omlaag, eigenlijk: van beneden hem, d.i. van uit den grond, zal hij opgaan, Hebr.: ‘opspruiten’; m.a.w. uit een nederigen staat zal hij tot eer en aanzien komen, want hij zal enz.</note>, en hij zal den tempel bouwen voor den Heer.</verse>

<verse osisID="Zech.6.13"> Ja, hij zal voor den Heer den tempel bouwen<note n="1044">Met nadruk wordt herhaald, dat de Messias, en niemand anders, den tempel zal bouwen, niet dien van Jerusalem, welks bouwmeester Zorobabel is, maar den geestelijken tempel, die uit levende steenen wordt opgetrokken (vgl. I Cor. III 9), de Kerk, van welke de tempel van Jerusalem een voorspellende figuur was.</note>; en hij zal een eereblijk dragen, en hij zal zetelen en heerschen op zijnen troon; en hij zal priester zijn op zijnen troon, en de raad des vredes zal zijn tusschen die beide<note n="1045">Een eereblijk, te weten de eerekroon, door die van Josua v. 11 afgebeeld, dragen, d.i. koning zijn. Op zijnen troon, den eeuwigen aan David's Zoon beloofden troon (II Reg. VII 16; Ps. LXXXVIII 38), waarop alleen de Messias, volgens Ezech. XXI 26, 27 (Hebr.), recht heeft. Tusschen die beide, de koninklijke en priesterlijke waardigheid, welker dragers in het Oude Verbond uit onderscheidene stammen waren, zal de raad des vredes zijn, daar die dubbele waardigheid, in den Priesterkoning op volmaakte wijze vereenigd, den volkomen vrede aan de wereld zal schenken.</note>.</verse> 


<verse osisID="Zech.6.14"> En de kronen zullen voor Helem en voor Tobias en voor Idaja en voor Hem, zoon van Sophonias, een aandenken zijn in den tempel des Heeren<note n="1046">Helem heette v. 10 Holdaï; Hem heette daar Josia, anderen vertalen het Hebr. lehem: ‘en voor de goedgunstigheid van den zoon van Sophomas’, die de in v. 10 genoemde ballingen gastvrij had ontvangen. Een aandenken van het geloof en de toewijding dier ballingen, een aandenken vooral van de heerlijke voorzegging, een gedachtenis aan de troostvolle belofte des Heeren.</note>.</verse>

<verse osisID="Zech.6.15"> En zij, die verre zijn, zullen komen en zij zullen bouwen aan den tempel des Heeren<note n="1047">Die van verre komende ballingen waren eene voorspellende figuur der heidensche volken, die naar het geestelijke Sion zullen komen en medewerken aan den geestelijken tempel des Heeren. Vgl. Agg. II 7, 8.</note>; en gijlieden zult weten, dat de Heer der heerscharen mij tot u gezonden heeft. Dit nu zal zijn, indien gij aandachtig hoort naar de stem van den Heer, uwen God<note n="1048">Weten door de ondervinding van Gods bijstand; mij, d.i. den engel, die hier (zie v. 5, 8) spreekt. Dit nu enz., m.a.w. de hier beloofde zegen hangt voor een ieder in het bijzonder af van zijne getrouwheid in het beantwoorden aan de genade.</note>.</verse>

</chapter>

      
<chapter osisID="Zech.7">
 

<title>Hoofdstuk VII.</title><p>Eene vraag omtrent het vasten (v. 1-3) geeft den profeet aanleiding om het volk te onderwijzen en te vermanen (v. 4-14).</p>


<verse osisID="Zech.7.1"> En het is geschied in het vierde jaar van koning Darius, dat het woord des Heeren is geschied tot Zacharias, den vierden der negende maand, dat is Casleu<note n="1049">Tweede deel: Hoe zij zich tot de beloofde zegeningen behooren voor te bereiden. Casleu, omstreeks November van 518, twee jaren nadat de tempelbouw weder was begonnen; vgl. Agg. II 19.</note>.</verse>

<verse osisID="Zech.7.2"> En naar het huis des Heeren hadden Sarasar en Rogommelech en de lieden, die met hem waren, gezonden om het aangezicht des Heeren te verbidden<note n="1050">Waarschijnlijk volgens het Hebr.: ‘En Bethel (de bevolking dier stad) had gezonden Sarasar’ enz., zoodat Sarasar en de overige genoemden de door Bethel afgezonden gezanten waren. Het aangezicht des Heeren verbidden, naar den grondtekst eigenlijk ‘streelen’, d.i. zich toegenegen maken, beteekent dikwijls: verschijnen voor God met offers, gaven enz. (vgl. I Reg. XIII 12), vooral gelijk hier, als men God of zijne priesters, zijne profeten moest raadplegen.</note>,</verse> 


<verse osisID="Zech.7.3"> ten einde te vragen aan de priesters van het huis van den Heer der heerscharen en aan de profeten, zeggende: Moet ik weenen in de vijfde maand, of moet ik mij heiligen, gelijk ik reeds vele jaren gedaan heb<note n="1051">Weenen, d.i. openbaren rouw bedrijven. Mij heiligen door mij te ‘onthouden’ (Hebr.) van spijs. In de vijfde maand werd de verwoesting van stad en tempel in vasten herdacht (Jer. LII 12). Nu stad en tempel weder herbouwd werden, meende men ook die boetedagen beter niet te vieren.</note>?</verse>

<verse osisID="Zech.7.4"> En het woord van den Heer der heerscharen is tot mij geschied, zeggende:</verse>

<verse osisID="Zech.7.5"> Spreek tot gansch het volk des lands en tot de priesters, zeggende: Toen gij vasttet en treurdet in de vijfde en de zevende (maand)<note n="1052">In de zevende maand herdacht men het vermoorden van Godolias (IV Reg. XXV 25).</note> gedurende deze zeventig jaren, hebt gij wel een vasten gevast voor Mij?</verse>

<verse osisID="Zech.7.6"> En toen gij aat en dronkt, hebt gij niet voor u zelven gegeten en voor u zelven gedronken<note n="1053">Hun vasten geschiedde gelijk hun eten en drinken, uit eigen beweging en met ijdel zelfbehagen, niet omdat God of de wettige overheid het geboden had, niet met een boetvaardig hart; vgl. Is. LVIII 5, 6.</note>?</verse>

<verse osisID="Zech.7.7"> Zijn het niet de woorden, die de Heer gesproken heeft door de bediening der vroegere profeten, toen Jerusalem nog bewoond werd en welvarend was, toen zij en de steden in haren omtrek en ten zuiden en in de vlakten bewoond werden<note n="1054">Met nadruk wordt vooropgesteld, wat zij in plaats van dat vasten te doen hebben, te weten de woorden, naar den grondtekst in den vierden naamval, zoodat de zin is: Is het niet van hooger belang de woorden, d.i. de geboden van God na te leven? Had het vóór de ballingschap dichtbevolkte Juda naar Gods woorden geluisterd, dan zou het voor al die rampen zijn bewaard gebleven. Door den mond van Zacharias herinnert God in de volgende verzen aan die vroeger gesproken woorden.</note>?</verse>

<verse osisID="Zech.7.8"> En het woord des Heeren is geschied tot Zacharias, zeggende:</verse>

<verse osisID="Zech.7.9"> Zoo heeft de Heer der heerscharen gesproken, zeggende: Pleegt waarachtig recht en oefent barm- hartigheid en ontferming, een ieder jegens zijnen broeder!</verse>

<verse osisID="Zech.7.10"> En de weduwe en den wees en den vreemdeling en den arme zult gij niet verdrukken; en kwaad zal niemand tegen zijnen broeder uitdenken in zijn hart!</verse>

<verse osisID="Zech.7.11"> En zij wilden niet luisteren en zij wendden den weerspannigen schouder af en zij verdoofden hunne ooren om niet te hooren<note n="1055">Zij wendden enz., Hebr.: ‘zij boden een halsstarrigen nek’; het beeld is ontleend aan weerspannige lastdieren, die zich het juk niet willen laten opleggen (vgl. Osee IV 16). Zij verdoofden, eigenlijk: zij maakten hunne ooren zwaar, d.i. hardhoorend (vgl. Is. VI 10).</note>.</verse>

<verse osisID="Zech.7.12"> En hun hart maakten zij als diamant om niet te hooren de wet en de woorden, welke de Heer der heerscharen gezonden heeft in zijnen geest door de bediening der vroegere profeten<note n="1056">Als diamant, den hard sten steen, d.i. ongevoelig voor elken indruk. In zijnen geest, die de profeten bezielde.</note>; en er ontstond een felle gramschap van den kant van den Heer der neerscharen.</verse>

<verse osisID="Zech.7.13"> En het is geschied gelijk Hij gesproken heeft, en zij hoorden niet: zoo zullen zij roepen en Ik zal niet verhooren<note n="1057">Duidelijker ware de grondtekst vertaald: ‘gelijk Hij geroepen heeft en zij niet hoorden, zoo ook zullen’ enz., ‘heeft de Heer gesproken’. Want God had hen bedreigd met de straf der wedervergelding. En zoo was ook geschied: Gelijk zij geweigerd hadden Gods vermanende stem te aanhooren, zoo wilde God aan hunne klagende stem in de ballingschap geen gehoor verleenen.</note>, zegt de Heer der heerscharen.</verse>

<verse osisID="Zech.7.14"> En Ik verstrooide hen door alle rijken heen, die zij niet kennen; en het land werd woest achter hen, daar niemand heen en weer trok; en zij hebben het begeerlijke land gemaakt tot eene woestenij<note n="1058">Zij, hunne weerspannige vaderen, die door hunne zonden de oorzaak waren der verwoesting van het om zijne vruchtbaarheid begeerlijke land.</note>.</verse>

</chapter>

      
<chapter osisID="Zech.8"> 
 

<title>Hoofdstuk VIII.</title><p>Het gelukkige Jerusalem der toekomst (v. 1-8). Opwekking en vermaning van het tegenwoordige Jerusalem (v. 9-17). Jerusalem het toekomstig middelpunt der wereld (v. 18-23).</p>


<verse osisID="Zech.8.1"> En het woord van den Heer der heerscharen is geschied, zeggende:</verse>

<verse osisID="Zech.8.2"> Dit zegt de Heer der heerscharen: Geijverd heb Ik voor Sion met groote ijverzucht, en in felle gramschap heb Ik voor hetzelve geijverd<note n="1059">Dit zegt enz.: deze plechtige bevestiging wordt in dit hoofdstuk tienmaal herhaald, telkens bij eene nieuwe, troostende belofte. Geijverd, zie I 14, 15.</note>.</verse>

<verse osisID="Zech.8.3"> Dit zegt de Heer der heerscharen: Wedergekeerd ben Ik tot Sion, en Ik zal wonen in het midden van Jerusalem; en Jerusalem zal heeten: Stad der trouwe, en de Berg van den Heer der heerscharen: geheiligde berg<note n="1060">Wedergekeerd, want God had Sion in de ballingschap als verlaten (vgl. Ez. X 18; XI 23). Stad der trouwe, omdat zij aan Jehova getrouw zal blijven en Jehova jegens haar zijne beloften zal vervullen. Geheiligde berg, door de beschermende en heiligende tegenwoordigheid des Heeren; vgl. II 5. Dit werd eerst ten volle vervuld in het geestelijke Jerusalem, de Kerk van Christus.</note>!</verse>

<verse osisID="Zech.8.4"> Dit zegt de Heer der heerscharen: Wederom zullen grijsaards en oude vrouwen verwijlen in de straten van Jerusalem, en ieder met den stok in zijne hand om de veelheid der levensdagen<note n="1061">Schilderachtig wordt hier en in het volgend vers, op echt oud-testamentische wijze, de heiligheid van Jerusalem's burgers geteekend. Een hooge ouderdom was dikwerf de belooning der deugd; vgl. Gen. XV 15; XXV 8; Jud. VIII 32 enz. Wederom, als in de gelukkigste tijden der stad.</note>.</verse>

<verse osisID="Zech.8.5"> En de straten der stad zullen vol zijn van knaapjes en maagdekens, die spelen op hare straten<note n="1062">Eveneens was een talrijk nakroost aan Gods dienaren beloofd.</note>.</verse>

<verse osisID="Zech.8.6"> Dit zegt de Heer der heerscharen: Al schijnt het moeilijk in de oogen der overblijfselen van dit volk in die dagen, zal het in mijne oogen moeilijk zijn? zegt de Heer der heerscharen<note n="1063">Aan het klein getal (de overblijfselen) der uit de ballingschap teruggekeerde Israëlieten, die bovendien met tegenspoed hadden te kampen, schenen die heerlijke beloften, welke de dagen der toekomst betroffen, ongelooflijk. Daarom bevestigt ze de Heer met een beroep op zijne almacht.</note>.</verse> 


<verse osisID="Zech.8.7"> Dit zegt de Heer der heerscharen: Zie Ik, verlossen zal Ik mijn volk uit het land van den opgang en uit het land van den ondergang der zon<note n="1064">Mijn volk is dan weder Israël's eeretitel; vgl. Osee II 1, 24. Opgang en ondergang omvatten hier de gansche wereld; vgl. Ps. XLIX 1; Mal. I 11. Deze belofte (vgl. Is. XLIII 5, 6), gedeeltelijk vervuld door den terugkeer der wijd verspreide ballingen, werd ten volle verwezenlijkt in het Nieuwe Verbond: vgl. Joan. XI 52; Rom. IX 24-26.</note>.</verse>

<verse osisID="Zech.8.8"> En Ik zal hen herwaarts voeren, en zij zullen wonen in het midden van Jerusalem; en zij zullen Mij ten volk zijn, en Ik zal hun ten God zijn in trouw en in gerechtigheid<note n="1065">Vooral in het geestelijke Jerusalem, de moederstad aller volken (vgl. Ps. LXXXVI 4-6 naar het Hebr.), zal die innige verhouding bestaan tusschen God en zijn volk, van weerszijden door getrouwheid en gerechtigheid bezegeld; vgl. Osee II 19, 20.</note>.</verse>

<verse osisID="Zech.8.9"> Dit zegt de Heer der heerscharen: Laat sterk worden uwe handen, gij, die in deze dagen die woorden hoort door den mond der profeten, ten dage dat gegrondvest is het huis van den Heer der heerscharen, de tempel om gebouwd te worden<note n="1066">Vgl. Agg. II 5. Sterk, vol moed en ijver, vooral bij het voltooien van den tempel, waaraan zij in dit vierde jaar van Darius (VII 1) nog altijd werkten. Door den mond van Aggeüs en Zacharias. Gegrondvest om gebouwd te worden, want de eerste grondlegging onder Cyrus had feitelijk niet gestrekt ter opbouwing, daar toen het werk reeds spoedig gestaakt was. Hoezeer de Heer hen had gezegend, sinds het werk met nieuwen ijver was begonnen, gaat de profeet aantoonen uit de vergelijking met den voorafgaanden tijd. Vgl. Agg. I 6, 10, 11; II 16-20.</note>.</verse>

<verse osisID="Zech.8.10"> Want vóór deze dagen was er geen loon voor de menschen, noch was er loon voor het vee; en voor hem, die inging, en voor hem, die uitging, was er geen vrede wegens den druk; en Ik liet alle menschen tegen elkander zijn, ieder tegen zijnen naaste<note n="1067">Het loon voor de menschen is de opbrengst van den landbouw; dat voor het vee is het door zijn werk verdiend voedsel. Voor hem, die enz., (eene Hebr. zegswijze, die hier het gewone verkeer van den dagelijkschen handel en wandel uitdrukt), was er geen vrede of welvaart. Daarbij kwam oneenigheid onder burgers en huisgenooten.</note>.</verse>

<verse osisID="Zech.8.11"> Nu echter zal Ik niet naar de vorige dagen doen aan de overblijfselen van dit volk, zegt de Heer der heerscharen.</verse>

<verse osisID="Zech.8.12"> Maar het zaad zal des vredes zijn<note n="1068">d.i. Zal voorspoedig gedijen. Duidelijker is de lezing der Septuagint: ‘Maar toonen zal Ik u vrede’, te weten in een rustigen, door geene vijanden verstoorden oogst. Vgl. Lev. XXVI 16.</note>; de wijnstok zal zijne vrucht geven, en de aarde zal hare opbrengst geven, en de hemelen zullen hunnen dauw geven; en de overblijfselen van dit volk zal Ik dat alles doen bezitten.</verse>

<verse osisID="Zech.8.13"> En het zal zijn: gelijk gij een vloek waart onder de volken, huis Juda en huis Israël, zoo zal Ik u heil schenken, en gij zult een zegen zijn; vreest niet, laat sterk worden uwe handen.</verse>

<verse osisID="Zech.8.14"> Want dit zegt de Heer der heerscharen: Gelijk Ik gedacht heb u kwaad te doen, toen uwe vaderen Mij tot gramschap hadden uitgetart, zegt de Heer,</verse>

<verse osisID="Zech.8.15"> en Ik geen medelijden gehad heb; zoo heb Ik integendeel gedacht in deze dagen goed te doen aan het huis Juda en aan Jerusalem; vreest niet!</verse>

<verse osisID="Zech.8.16"> Dit zijn dan de woorden, die gij doen zult: Spreekt waarheid, een ieder met zijnen naaste; naar waarheid en naar vreedzaam recht vonnist in uwe poorten<note n="1069">De woorden of voorschriften, aan hunne vaderen eertijds opgelegd (VII 9), worden ook hun ten plicht gesteld. Vreedzaam recht, dat den vrede bevordert en de geschillen voorkomt of vereffent.</note>!</verse>

<verse osisID="Zech.8.17"> En geen kwaad zult gij, een ieder tegen zijnen naaste, uitdenken in uwe harten; en een valschen eed zult gij niet liefhebben; want al deze dingen zijn het, welke Ik haat, zegt de Heer.</verse>

<verse osisID="Zech.8.18"> En het woord van den Heer der heerscharen is tot mij geschied, zeggende:</verse>

<verse osisID="Zech.8.19"> Dit zegt de Heer der heerscharen: Het vasten der vierde en het vasten der vijfde en het vasten der zevende en het vasten der tiende (maand) zal den huize Juda zijn tot vreugde en blijdschap en tot luisterrijke hoogtijden: hebt slechts de waarheid en den vrede lief<note n="1070">Nu eerst antwoordt de profeet rechtstreeks op de vraag van VII 3. Hij noemt al de vastendagen, die gedurende de ballingschap in gebruik waren gekomen. In de vierde maand herdacht men de verovering van Jerusalem door Nabuchodonosor (Jer. XXXIX 2; LII 6), in de tiende het begin dier belegering (IV Reg. XXV 1); zie verder VII. 3, 5. Die dagen van rouw zal God veranderen in blijde feesten, waarop zij over hunne welvaart zullen jubelen, indien zij aan God getrouw en onder elkander vredelievend zijn.</note>!</verse> 


<verse osisID="Zech.8.20"> Dit zegt de Heer der heerscharen<note n="1071">De vreugde van het volk Gods zal verhoogd worden, wanneer door de genade van den Messias de volken der heidenen zich met de ware kinderen van Israël zullen vereenigen. Eene schemering dier blijde toekomst lichtte reeds aan, toen ten tijde van Zorobabel en later eene menigte heidenen zich aansloot bij het volk Gods; vgl. Esth. VIII 17; Act. II 9-11.</note>: Hoe lang (zal het zijn, dat) volken komen en wonen in vele steden,</verse>

<verse osisID="Zech.8.21"> en dat de bewoners gaan, de een tot den ander, zeggende<note n="1072">Hebr.: ‘Nog (zal het geschieden), dat volken zullen komen en de bewoners van talrijke steden. En de bewoners zullen opgaan, de een tot den anderen, zeggende’ enz.</note>: Laat ons gaan en verbidden wij het aangezicht des Heeren en zoeken wij den Heer der heerscharen: ook ik wil gaan<note n="1073">Dit laatste antwoordt de toegesprokene (de een tot den ander). Zij wekken elkander onderling op, naar de stad des Heeren te gaan en Hem, d.i. zijne wet en zijne leer, te zoeken. Gebeurde dit reeds ten tijde van Zorobabel en later, duidelijker blijkt de vervulling in den ijver der heidenen bij de prediking der Apostelen. Vgl. VII noot 2.</note>!</verse>

<verse osisID="Zech.8.22"> En vele volken zullen komen en machtige natiën, om den Heer der heerscharen te zoeken in Jerusalem en het aangezicht des Heeren te verbidden.</verse>

<verse osisID="Zech.8.23"> Dit zegt de Heer der heerscharen: In die dagen (zal het zijn), dat tien mannen uit alle talen der volken zullen grijpen, ja grijpen bij den zoom van zijn kleed oen Joodschen man, zeggende: Wij zullen met u medegaan; want wij hebben vernomen, dat God met u is<note n="1074">Tien, eene onbepaald groote hoeveelheid (vgl. Gen XXXI 7, 41; Lev. XXVI 26 enz.), uit alle talen, d.i. uit alle volken der wereld, zullen, aangelokt door de zegeningen van het volk Gods, zich bij hetzelve aansluiten. Schilderachtig teekent de profeet, dat ‘het heil uit de Joden is’ Joan. IV 22. Tien heidenen klampen zich vast aan een naar het land des Heeren terug keerend Joodsch man. Aan den zoom van het opperkleed werden franjes of kwasten gedragen.</note>.</verse>

</chapter>

      
<chapter osisID="Zech.9"> 
 

<title>Hoofdstuk IX.</title><p>Gericht over de heidensche naburen (v. 1-8). De vreedzame koning van Sion (v. 9-10). Verlossing en zegening van Israël (v. 11-17).</p>


<verse osisID="Zech.9.1"> Last van het woord des Heeren op het land van Hadrach en van Damascus, zijne rustplaats<note n="1075">Derde deel; zie Inleiding. Last, d.i. onheilspellende profetie (vgl. Nah. I 1), van het woord, eene verklarende toevoeging: de last, die wordt uitgevaardigd, is het woord des Heeren; die last heeft zijne rustplaats in genoemde steden, m.a.w. op haar zal het voorspelde wraakgericht in al zijne zwaarte drukken. Hadrach, een landschap in Syrië, is vermoedelijk het in de Assyrische oorkonden genoemde Hatarika. Tegen Damascus, de hoofdstad van Syrië, hadden Arnos (I 3), Isaïas (XVII) en Jeremias (XLIX 23) geprofeteerd.</note> - want de Heer houdt een oog op den mensch en op alle stammen van Israël<note n="1076">Een redengevende tusschenzin: Gods woord bedreigt Syrië, omdat zijn oog, zijne voorzienigheid, waakt over den mensch, het menschelijk geslacht, zonde en onrecht straft, en inzonderheid de stammen van Israël tegen hunne vijanden beschermt.</note> -</verse>

<verse osisID="Zech.9.2"> Ook Emath binnen de grenzen daarvan<note n="1077">Ook Emath, eene stad aan de rivier Orontes, ligt evenals Tyrus en Sidon, binnen de grenzen van het gebied, waarop het woord des Heeren straffend neerkomt.</note>, en Tyrus en Sidon: zij toch beeldden zich zeer veel wijsheid in<note n="1078">Steden van Phenicië, die zich op hare wijsheid of sluwheid trotsch verhieven; vgl. Ezech. XXVIII 4.</note>.</verse>

<verse osisID="Zech.9.3"> En Tyrus heeft zich een bolwerk gebouwd en het heeft zilver opgehoopt als zand en goud als slijk der straten<note n="1079">Dat bolwerk was gebouwd op een eilandje aan de kust, vgl. Ezech. XXVI 2; zie XX VIII 4 over den rijkdom van Tyrus.</note>.</verse>

<verse osisID="Zech.9.4"> Zie, de Heer zal het in bezit nemen en Hij zal diens sterkte<note n="1080">Hare rijke vloot, hare vesting werken enz.; vgl. Ezech. XXVI 4.</note> neerslaan in de zee, en het zal door vuur verteerd worden.</verse>

<verse osisID="Zech.9.5"> Ascalon zal het zien en het zal vreezen; ook Gaza en het zal overgroote smart hebben; ook Accaron, want beschaamd werd zijne hoop; en vergaan zal de koning uit Gaza, en Ascalon zal niet bewoond blijven<note n="1081">De in v. 5, 6 genoemde steden van Philistea (zie Am. I 6-8) zijn in bange vrees, want de val van het sterke Tyrus, dat hen dekte, is het begin van haren val.</note>.</verse>

<verse osisID="Zech.9.6"> En de scheider zal zetelen te Azotum, en uitroeien zal Ik den trots der Philistijnen<note n="1082">Door den scheider verstaat de H. Hiëronymus den Heer, die als rechter zal zetelen om het goede graan te scheiden van het kaf. Het Hebr. woord mamzer, dat hij hier door separator vertaalt, laat hij Deut. XXIII 2 onvertaald en verklaart het daar door bastaard. Dit beteekent het ook hier; de Septuagint heeft ‘vreemdelingen’. Het is een schimpnaam in den mond der trotsche Philistijnen voor de vreemdelingen en de lagere volksklassen, lieden van lage en verdachte geboorte, die daar zullen wonen, nadat de trots, de adel der Philistijnen, zal zijn uitgeroeid.</note>.</verse>

<verse osisID="Zech.9.7"> En Ik zal wegnemen zijn bloed uit zijnen mond en zijne gruwelen van tusschen zijne tanden; en ook hij zal overblijven voor onzen God en hij zal zijn als een vorst in Juda, en Accaron als de Jebuseër<note n="1083">Het strafgericht zal den overblijvenden Philistijnen tot heil strekken. Door Gods genade geroepen, zullen zij niet meer bloed van aan afgoden geofferde dieren drinken, niet meer eten van den gruwel, d.i. van afgodisch offervleesch. Zij zullen overblijven voor onzen God, d.i. tot het aan Hem toegewijde volk behooren, zoodat ook de eertijds verachte Philistijn (vgl. Jud. XIV 3; I Reg. XIV 6) een vorst zal zijn, d.i. waardigheden zal bekleeden, in Juda, in het Rijk Gods, waarin geen onderscheid is tusschen voorhuid en besnijdenis; het Philistijnsche Accaron zal, evenals eertijds de Jebuseër (II Reg. XXIV 16), deelen in de voorrechten van het volk Gods.</note>.</verse>

<verse osisID="Zech.9.8"> En Ik zal mijn huis omgeven met hen, die voor Mij krijg voeren, heen en weer gaande, en niet meer zal een dwingeland bij hen doortrekken; want nu heb Ik het aangezien met mijne oogen<note n="1084">God zal zijn huis, zijn huisgezin, zijn uitverkoren volk, beschermen met een wacht van dienaren, die heen en weer gaan, d.i. in zijnen dienst zijn en waken tegen dreigende vijanden (vgl. VII 14, waar Zacharias dezelfde ongewone uitdrukking bezigt). God had zijn volk overgeleverd aan den moedwil der vijanden en alzoo de oogen zijner waakzame zorg als het ware afgewend; nu echter zal Hij zijn volk met genadige blikken weder aanzien.</note>.</verse>

<verse osisID="Zech.9.9"> Juich vrij, dochter Sion! Jubel, dochter Jerusalem! <hi type="italic">Zie, uw koning</hi> zal tot u komen, gerechtig is hij en zaligmaker; hij is arm en gezeten op eene ezelin en op een veulen, het jong eener ezelin<note n="1085">De Heer zal, als de lang beloofde Messias, zelf tot Sion komen en in Jerusalem plechtig binnentreden. Uw koning, d.i. de u door God voorspelde koning uit het huis van David; geen dwingeland is Hij, maar gerechtig (vgl. Ps. LXXI 2) en ‘heilvol’ (Hebr.), rijk aan heil: want hij is Zaligmaker. Zijn rijk is niet van deze aarde; daarentegen is Hij arm en de vriend der armen; zachtmoedig en vreedzaam is Hij gezeten, niet op het krijgsros (v. 10), maar op een ezelin (Hebr. ‘ezel’) en (met verklarende beteekenis: dat is) op een veulen enz. Zie de letterlijke vervulling dezer profetie Matth. XXI 1-7.</note>.</verse>

<verse osisID="Zech.9.10"> En uitroeien zal Ik den strijdwagen uit Ephraïm en het ros uit Jerusalem, en verdelgd zal worden de strijdboog; en hij zal vrede pre- diken aan de volkeren<note n="1086">Het Rijk van den Messias is een rijk van vrede; daarom zal God het oorlogstuig onder zijn volk uitroeien; niet meer op krijgsmacht, gelijk het vroegere Israël, maar op den Verlosser zal zijn volk vertrouwen. Vrede prediken, d.i. eene leer verkondigen, die de bron is van in- en uitwendigen vrede.</note>, en zijne heerschappij zal zijn van de zee tot aan de zee en van de stroomen tot aan de uiteinden der aarde<note n="1087">Het Rijk van den Messias zal de gansche aarde omvatten: van de Middellandsche zee ten westen tot de zee, die in het verre oosten gedacht werd; van de stroomen, den Euphraat, tot aan de uiterste grenzen der aarde; vgl. Ps. LXXI 8.</note>.</verse>

<verse osisID="Zech.9.11"> Ook gij hebt om het bloed uws verbonds uwe gevangenen vrijgelaten uit den kuil, waarin geen water is<note n="1088">Evenals II 6, 7 worden, na de schildering van Sion's toekomstige heerlijkheid, de nog in den vreemde vertoevende ballingen uitgenoodigd terug te keeren. Want de ballingschap is geëindigd: Gij, Sion, hebt om het bloed, waarmede het verbond van Sinaï was bezegeld (Exod. XXIV 4-8), uwe gevangenen vrijgelaten. De ballingschap heet overdrachtelijk de kuil enz., omdat bij de Hebreërs waterlooze putten tot gevangenis dienden (vgl. Gen XXXVII 24). Naar het Hebr. is het God zelf, die Sion's gevangenen van hunne boeien ontslaat.</note>.</verse>

<verse osisID="Zech.9.12"> Keert weder tot de vesting, gevangenen der hope; ook heden kondig Ik aan: het dubbele zal Ik u vergelden<note n="1089">De vesting is het heilige Sion. Gevangenen of ballingen, die als Gods bondsvolk de vaste hoop hadden der verlossing. Ook heden, hoe treurig thans nog uw toestand zij. Waarin de dubbele vergelding bestaat, wordt verklaard in v. 14-17.</note>.</verse>

<verse osisID="Zech.9.13"> Want gespannen heb Ik Mij Juda als een boog, gevuld heb Ik Ephraïm; en opwekken zal Ik uwe zonen, Sion, tegen uwe zonen, Griekenland; en Ik zal u maken als een heldenzwaard<note n="1090">Eerst belooft God de overwinning op de Grieken, (Hebr.: Javan; vgl. Joël III noot 10), het derde wereldrijk van Dan. II 39; VII 6. Jehova is hier de krijgsheld; Juda is zijn boog, Ephraïm is de pijl, waarmede de boog gevuld wordt, of Gods gevulde pijlkoker (vgl. Ps. CXXVI 5 naar het Hebr.), Sion is zijn heldenzwaard.</note>.</verse>

<verse osisID="Zech.9.14"> En de Heere God zal over hen verschijnen, en uitvaren als de bliksem zal zijn pijl; en de Heere God zal op de bazuin blazen en aanrukken in den stormwind van het zuiden<note n="1091">Jehova zelf zal voor Sion strijden, op de bazuin het teeken ten aanval geven en verderf aanrichten onder de vijanden als de stormwind van het zuiden, de brandende wind uit de woestijn. Volgens veler verklaring heeft de profeet het oog op de oorlogen der Machabeërs tegen Syrië, een der deelen van het Grieksche wereldrijk.</note>.</verse>

<verse osisID="Zech.9.15"> De Heer der heerscharen zal hen beschutten; en zij zullen ver- slinden en ten onder brengen met slingersteenen; en drinkend zullen zij dronken worden als van wijn, en zij zullen gevuld worden als de offerschalen en als de hoornen des altaars<note n="1092">Verslinden, d.i. als een verterend vuur zijn voor de vijanden. Dronken worden van het vergoten bloed. De vergelijking met de offerschalen des tempels, waarin het bloed der offerdieren werd opgevangen, en met de hoornen des altaars, die met het offerbloed werden bestreken, geeft te kennen, dat het heilige, voor God gestreden oorlogen zijn; ook dit past op den strijd der Machabeërs.</note>.</verse>

<verse osisID="Zech.9.16"> En redden zal hen de Heer, hun God, te dien dage, als de kudde zijns volks; want heilige steenen zullen verheven zijn op zijn land<note n="1093">De Heer is de goede herder zijner uitverkoren kudde. Voor het land des Heeren hadden zij gestreden en met goed gevolg: want heilige steenen zullen verheven zijn op het land des Heeren, waarschijnlijk grenssteenen, die het land van Jehova zullen afscheiden van het land der heidenen. Sommigen vertalen het Hebr.: ‘want steenen van de koningskroon zijn zij, fonkelend op zijn land’; m.a.w. het uitverkoren volk zal zijn als edelgesteenten, fonkelende in een koningskroon.</note>.</verse>

<verse osisID="Zech.9.17"> Want wat is zijn goed en wat zijne schoonheid, zoo niet de tarwe der uitverkorenen en de wijn, die maagden kweekt<note n="1094">Het goed en de schoonheid of de welvaart van Gods uitverkoren volk is de overvloed aan tarwe en wijn, een zinnebeeld der geestelijke gaven. Hebr.: ‘Want hoe gelukkig is het (volk) en hoe schoon is het! De tarwe doet jongelingen en de most maagden groeien!’ Treffend schoon is de toepassing dezer woorden op het Allerheiligste Sacrament.</note>?</verse>

</chapter>

      
<chapter osisID="Zech.10">
 

<title>Hoofdstuk X.</title>
<p>God, de eenige bron van geluk, zal het huis Juda en Ephraïm herstellen.</p>


<verse osisID="Zech.10.1"> Bidt den Heer om regen ten tijde van den laten regen; en de Heer zal sneeuw verwekken, en regenbuien zal Hij hun geven, aan een iegelijk gewas op het veld<note n="1095">De belofte van IX 17 geeft aanleiding tot deze vermaning: alleen van Jehova, niet van de dwaze afgoden (v. 2) mogen zij vruchtbaarheid verwachten. De late regen, zie Joël II noot 36. De Heer zal sneeuw, Hebr. ‘donderbuien’, verwekken.</note>.</verse>

<verse osisID="Zech.10.2"> Want de afgodsbeelden spraken beuzeltaal, en de waarzeggers zagen logen, en de droomers spraken nuttelooze dingen, ijdelen troost gaven zij; daarom zijn zij weggevoerd als eene kudde; zij zijn geslagen, dewijl zij geenen herder hebben<note n="1096">Afgodsbeelden, zie Osee III 4, waar hetzelfde Hebr. woord theraphim onvertaald is gebleven. Daarom, omdat hunne vaderen aan genoemde bedriegers geloof sloegen, zijn zij enz. De hoofdschuldigen echter waren zij, die als herders over het volk gesteld hunnen plicht verzuimden.</note>.</verse>

<verse osisID="Zech.10.3"> Tegen de herders is mijne gramschap ontstoken en aan de bokken zal Ik bezoeking doen; want bezocht heeft de Heer der heerscharen zijne kudde, het huis Juda, en Hij heeft hen gesteld als zijn pronkros in den strijd<note n="1097">De herders, de hoofden des volks, waren bokken, gewelddadigen, die hunne macht misbruikten. Hen zal God door straffen bezoeken, om het huis Juda uit hunne hand te redden en het bijgevolg in goeden zin te bezoeken; zie IX 13. De toekomstige sterkte en welvaart van Juda wordt voorgesteld onder het beeld van het pronkros enz.; vgl. Job XXXIX 19-25.</note>.</verse>

<verse osisID="Zech.10.4"> Van Hem is de hoeksteen, van Hem de tentpaal, van Hem de strijdboog, van Hem zal uitgaan ieder bedwinger te gader<note n="1098">Van Hem, van den Heer der heerscharen, komt de sterkte en de welvaart van Juda; de hoeksteen, waarop het gebouw van het rijk Juda rust; de tentpaal, waaraan de tent des Heeren wordt vastgemaakt. Ieder bedwinger van Juda's vijanden.</note>.</verse>

<verse osisID="Zech.10.5"> En zij zullen zijn als helden, die het slijk der straten vertreden in den strijd; en zij zullen krijg voeren, want de Heer zal met hen zijn; en te schande zullen worden de berijders van rossen<note n="1099">De vijanden heeten hier verachtelijk (vgl. Ps. XVII 43; Mich. VII 10) het slijk der straten, dat Juda's krijgers zegevierend zullen vertreden. Diezelfde vijanden worden berijders van rossen genoemd, omdat in de ruiterij de kracht der Aziatische legers was gelegen; zie IX 15.</note>.</verse>

<verse osisID="Zech.10.6"> En sterk maken zal Ik het huis Juda, en het huis Joseph<note n="1100">Zie Amos V noot 11.</note> zal Ik redden; en Ik zal hen doen wederkeeren, want Ik zal Mij erbarmen over hen; en zij zullen zijn gelijk zij waren, toen Ik hen nog niet verworpen had; want Ik ben de Heer, hun God, en Ik zal hen verhooren.</verse>

<verse osisID="Zech.10.7"> En als helden zullen zijn die van Ephraïm, en vroolijk zal hun hart zijn als van wijn; en hunne kinderen zullen het zien en zich verheugen, en juichen zal hun hart in den Heer<note n="1101">Welken tijd de profeet van v. 3 af op het oog heeft en welke de gebeurtenissen zijn, waardoor zijne voorspelling vervuld werd, is onzeker. De meesten zien de vervulling in het tijdperk der Machabeërs; volgens hen zijn de herders in v. 3 de slechte volksleiders Menelaüs, Jason, Alcimus enz. (II Mach. IV 39; V 5; I Mach. IX 55); in dien tijd, toen de helden van Juda overwinning op overwinning behaalden, werden dezen inderdaad als Gods pronkros enz., en vertraden zij de Syriërs als het slijk der straten (v. 5). De redding van het huis Joseph (v. 6), d.i. van de overgebleven bewoners van het vroegere tienstammenrijk, ziet volgens die schriftverklaarders op het verhaalde in I Mach. V 9-54, toen Judas de Machabeër, de in v. 4 voorspelde bedwinger, de kinderen der tien stammen over den Jordaan en in Galilea bevrijdde en naar Juda heenvoerde, waar zij zich bij hem aansloten en als helden (v. 7), als geoefende krijgers, hoedanige die van Ephraïm waren (vgl. Ps. LXXVII 9), medestreden en zich verheugden over de zegepraal van Gods volk. Doch die vereeniging van Ephraïm met Juda, die sterkte tegen hunne vijanden, die voorspoed en welvaart van Gods volk zijn in het oog van den profeet slechts een begin, eene voorbereiding van hetgeen in het Rijk van den Messias zal voltooid worden, wanneer, volgens Osee I 11, de kinderen van Juda en de kinderen van Israël zich zullen verzamelen in één rijk van geloof en liefde, waarvan de Messias de hoeksteen (v. 4) zijn zal.</note>.</verse> 


<verse osisID="Zech.10.8"> Ik zal hen samenfluiten<note n="1102">Sibilare, eigenlijk sissen of fluiten om bijeen te roepen (vgl. Is. V 26; VII 18); op een wenk van God zullen de verstrooide ballingen wederkeeren en zich vermenigvuldigen (vgl. Ezech. XXXVI 10, 11).</note> en hen verzamelen, want Ik heb hen vrijgekocht; en Ik zal hen vermenigvuldigen gelijk zij voorheen vermenigvuldigd waren.</verse>

<verse osisID="Zech.10.9"> En Ik zal hen zaaien onder de volken<note n="1103">Ook in de verstrooiing zal God het aan Hem getrouwe volk als zaad vermenigvuldigen en aan hetzelve voorspoed geven.</note>, en van uit de verte zullen zij Mij indachtig zijn; en zij zullen leven met hunne kinderen en wederkeeren.</verse>

<verse osisID="Zech.10.10"> En Ik zal hen terugvoeren uit het land van Egypte, en uit de Assyriërs zal Ik hen verzamelen, en naar het land Galaäd en van den Libanon zal Ik hen voeren, en er zal geen ruimte voor hen gevonden worden<note n="1104">Egypte en Assyrië vertegenwoordigen het land der ballingschap van de tien stammen, over wie hier gesproken wordt; vgl. Osee IX 3. Het land Galaäd over den Jordaan en de omstreken van den Libanon hadden het meest te lijden gehad van de vijandelijke invallen en waren het eerst ontvolkt geworden. Er zal enz., m.a.w. het land zal niet toereikend zijn, wanneer zij met hunne talrijke nakomelingschap zullen wederkeeren.</note>.</verse>

<verse osisID="Zech.10.11"> En Hij zal door de zeeëngte trekken, en Hij zal in de zee de golven slaan; en te schande zullen worden alle diepten des strooms, en vernederd zal worden de hoogmoed van Assur, en de staf van Egypte zal wijken<note n="1105">Hij zal door enz. De H. Hiëronymus verstond dit van de terugvoering der over de zeeengte, den Bosphorus, verstrooide Israëlieten; anderen vertalen het Hebr.: ‘en door de zee trekt bedruktheid’, d.i. het in ballingschap bedrukte volk. De terugkeer der nog achtergebleven ballingen wordt vervolgens geschilderd in eene beeldspraak, welke aan den doortocht door de Roode Zee herinnert. Ook de diepten des strooms, d.i. de wateren van den Euphraat, zullen te schande worden, zullen voor het machtwoord des Heeren moeten wijken; m.a.w. alle hinderpalen, die aan den terugkeer van Israël naar zijn vaderland in den weg staan, zullen weggenomen worden. De macht van Assur en van Egypte, d.i. van Gods vijanden, moet onderdoen voor die van Jehova, die zijn volk uit hunne handen zal bevrijden. Vgl. Is. XI 15, 16.</note>.</verse> 


<verse osisID="Zech.10.12"> Sterk zal Ik hen maken in den Heer, en in zijnen naam zullen zij wandelen, zegt de Heer<note n="1106">God spreekt van zich in den eersten persoon en zegt evenwel in den Heer, om met nadruk te doen uitkomen, dat Hij zelf Israëls sterkte is; vgl. Osee I 7. Wandelen in den naam des Heeren beteekent zijn leven inrichten volgens den wil van God; naar de Grieksche en Syrische vertaling zullen zij ‘roemen’ in den Heer, die hunne sterkte is.</note>.</verse>

</chapter>

      
<chapter osisID="Zech.11">
 

<title>Hoofdstuk XI.</title>
<p>De kudde Israël's, die haren goddelijken Herder verwerpt, zal door God verworpen worden,</p>


<verse osisID="Zech.11.1"> Open, o Libanon, uwe poorten, en het vuur vertere uwe cederen!</verse>

<verse osisID="Zech.11.2"> Huil, o den, want gevallen is de ceder, want de prachtigen zijn verwoest! Huilt, elken van Basan, want neergeveld is het ontoegankelijke woud!</verse>

<verse osisID="Zech.11.3"> Eene stem van het gejammer der herders, omdat verwoest is hunne pracht; eene stem van het brullen der leeuwen, omdat verwoest is de trots des Jordaans<note n="1107">De profeet schildert hier het wraakgericht over het weerspannige Juda. In den geest ziet hij de vijanden het land verwoesten. De Libanon, dat hoog en steil gebergte, de natuurlijke afsluiting van het Heilig Land, moet zijne poorten openen, den vijanden toegang verleenen, die zijn prachtig geboomte neervellen; zij dringen door tot in het Overjordaansche Basan en verwoesten zijne wouden, zijne welige weilanden, de dichte bosschen aan den Jordaan, die de schuilplaats der leeuwen waren. De reden van dat wraakgericht, de weerspannigheid van het volk Gods, teekent hij in de volgende parabel.</note>!</verse>

<verse osisID="Zech.11.4"> Dit zegt de Heer, mijn God: Weid de schapen der slachting<note n="1108">De profeet moet Gods liefderijke zorg voor zijn volk door een zinnebeeldige, misschien alleen in den geest gestelde, handeling voorstellen; hij moet optreden als herder der schapen van de kudde Israël's; zij worden de schapen der slachting genoemd, omdat zij, volgens X 3, door hunne kwade herders ter slachtbank werden gesleept. Die mishandelingen worden in v. 5 opgesomd.</note>.</verse>

<verse osisID="Zech.11.5"> Die ze bezaten, slachtten ze, en zij boetten er niet voor; en zij verkochten ze, zeggende: Gezegend zij de Heer, wij zijn rijk geworden! en hunne herders spaarden ze niet<note n="1109">Die ze bezaten, Hebr.: ‘hunne. koopers’. Zij boetten er niet voor, d.i. droegen de straf niet, mishandelden ongestraft. Die koopers en de vervolgens genoemde verkoopers en herders beteekenen waarschijnlijk de heidensche machten, welke de kudde des Heeren onderdrukten.</note>.</verse>

<verse osisID="Zech.11.6"> Ook Ik, Ik zal de bewoners der aarde niet langer sparen, zegt de Heer; zie, Ik zal de menschen overleveren, ieder in de hand zijns naasten en in de hand zijns konings; en zij zullen de aarde teisteren, en Ik zal uit hunne hand niet redden<note n="1110">Wie de hier genoemde bewoners der aarde (of volgens anderen ‘des lands’) zijn, is niet duidelijk. Uit de overeenkomst met v. 5 (‘zij spaarden niet’..... ‘Ik zal niet sparen’) schijnt te volgen, dat hier de straf der wedervergelding wordt aangekondigd over hen, die de schapen van Israël hebben mishandeld; God zal hen overleveren aan burgeroorlog, aan tirannen, die het land dier vijanden van Gods volk zullen teisteren.</note>.</verse>

<verse osisID="Zech.11.7"> En daarom zal ik de schapen der slachting weiden, o ellendigen der kudde! en ik nam mij twee staven, den eenen noemde ik: Lieflijkheid, en den anderen noemde ik: Bindsnoer; en ik weidde de kudde<note n="1111">Ik zal weiden, Hebr.: ‘ik weidde’. De profeet spreekt: daarom, d.i. om den mij opgelegden last (v. 4) en om den jammerlijken toestand der kudde (v. 5). In plaats van éénen, nam hij twee herdersstaven, om Gods dubbele, overgroote zorg te beduiden. Gods liefde voor het welzijn der kudde wordt beteekend door den staf ‘Lieflijkheid’, zijne zorg om de kudde bijeen te houden en aan zich te verbinden door den staf ‘Bindsnoer’.</note>.</verse>

<verse osisID="Zech.11.8"> En ik vernietigde de drie herders in ééne maand. En mijne ziel werd ongeduldig over hen; want ook hunne ziel was jegens mij veranderd<note n="1112">De drie herders, waarschijnlijk de in v. 5 genoemde drie klassen: de bezitters of ‘koopers’ (Hebr.), de verkoopers en de herders. Zij worden vernietigd, d.i. onmachtig gemaakt om aan Gods volk nog langer schade toe te brengen. Eene maand schijnt een bepaald, reeds afgesloten tijdperk in de geschiedenis van Gods volk te beteekenen, te weten, het tijdperk tot aan de ballingschap. Maar ondanks die liefderijke zorg waren de schapen zoo weinig volgzaam, dat de herder het geduld verloor, want ook de schapen waren ‘van mij afkeerig’ (Hebr.). Waarschijnlijk is dit een beeld van het weerspannige Israël vóór de ballingschap.</note>.</verse>

<verse osisID="Zech.11.9"> En ik sprak: Ik zal u niet weiden: wat sterven gaat, sterve; en wat vernietigd wordt, worde vernietigd; en de overigen mogen, ieder zijns naasten vleesch verslinden.</verse>

<verse osisID="Zech.11.10"> En ik nam mijnen staf, die Lieflijkheid heette, en ik brak hem, ten einde mijn verbond te verbreken, dat ik gesloten had met alle volken<note n="1113">Daar de profeet in naam van God hier optreedt, zegt hij, dat hij door een verbond met de volken, evenals Osee II 18, aan de kudde veiligheid en welvaart naar buiten verzekerd had. Dat verbond, zinnebeeldig voorgesteld door den staf ‘Lieflijkheid’ (zie noot 5), verbrak hij en leverde hiermede de kudde over aan de vijanden. Hiermede schijnt de profeet te zinspelen op de reeds geleden straf der ballingschap.</note>.</verse>

<verse osisID="Zech.11.11"> En verbroken werd het op dien dag; en aldus erkenden de ellendigen der kudde, die op mij acht geven, dat het des Heeren woord was<note n="1114">Dit was de vrucht der tuchtiging. De zich van hunne ellende bewuste nederigen, die, los van het aardsche, op God hunne blikken van geloof en vertrouwen vestigden, erkenden in die straf de vervulling van het woord des Heeren.</note>.</verse>

<verse osisID="Zech.11.12"> En ik zeide tot hen<note n="1115">Tot de ook nu nog weerspannige schapen. Hij beproeft een ander middel om hen tot inkeer te brengen.</note>: Indien het goed is in uwe oogen, brengt mijn loon; en zoo niet, laat het! En zij wogen mijn loon toe, dertig zilverlingen<note n="1116">De herder vraagt zijn loon, want hij zal ophouden hen te weiden. Zoo dwingt hij hen na te denken over de hun bewezen weldaden en zijn herderlijke zorg naar waarde te schatten. Maar in hun hardnekkigen onwil betalen zij hem den prijs van een slaaf (Exod. XXI 32), dien zij, volgens oud gebruik (Gen. XXIII 16), toewegen. - Wat de profeet in den geest hier deed en ondervond, was een zinnebeeld der werkelijkheid. Want Jehova was eerst door de wet en door de profeten de Herder van Israël; later kwam Hij als het menschgeworden Woord in zijn eigendom en de zijnen hebben Hem niet aangenomen; want de weerspannige Synagoog waardeerde haren Messias op dertig zilverlingen.</note>.</verse>

<verse osisID="Zech.11.13"> En de Heer zeide tot mij: Werp dat weg voor den beeldmaker, den schoonen prijs, waarop Ik gewaardeerd ben door hen. En ik nam de dertig zilverlingen; en ik wierp ze in het huis des Heeren voor den beeldmaker<note n="1117">Beeldmaker of beeldbakker, pottenbakker, wat ook het Hebr. woord volgens de punctuatie der Massoreten beteekent. Volgens eene andere Hebr. lezing, welke door de Syrische vertaling gevolgd is, moet de profeet dat loon wegwerpen voor den tempelschat. Beide opvattingen zijn waarschijnlijk. Vgl. Matth. XXVII 3-10, waar de opperpriesters het geld, dat Judas voor den tempelschat bestemd had, besteedden om den akker van den pottebakker te koopen. De Heer zegt: waarop Ik gewaardeerd ben; Hij zelf is dus inderdaad de door Zacharias zinnebeeldig voorgestelde Herder.</note>.</verse>

<verse osisID="Zech.11.14"> En ik brak mijn tweeden staf, die Bindsnoer heette, ten einde de broederschap te verbreken tusschen Juda en Israël<note n="1118">Door de verwerping van den Messias werd de laatste band tusschen Jehova en zijn volk verscheurd en de broederschap, d.i. de burgerlijke en godsdienstige eenheid van het uitverkoren volk, voor altijd verbroken; dat volk, door zijnen God verworpen, zou alleen als een over de wereld verstrooid volk blijven bestaan. De profeet zegt tusschen Juda en Israël, zinspelend op de scheuring ten tijde van Roboam.</note>.</verse> 


<verse osisID="Zech.11.15"> En de Heer zeide tot mij: Neem u nog gereedschap van een dwazen herder<note n="1119">De gevolgen der verwerping moet de profeet uitdrukken door in den geest op te treden als een dwaze herder, dwaas in zedelijken zin, d.i. goddeloos. Diens gereedschap is b.v. een zware knuppel, een slachtmes enz.</note>.</verse>

<verse osisID="Zech.11.16"> Want zie, Ik, Ik zal eenen herder in het land verwekken, die het verlatene niet zal opzoeken, het verstrooide niet zal nagaan, en het gebrokene niet zal heelen, en wat nog ter been is niet zal onderhouden, en die het vleesch der gemesten zal eten en hunne klauwen zal vaneenscheuren<note n="1120">Die dwaze herder verzuimt niet slechts de gewone herderlijke zorgen, maar mishandelt de kudde, zooveel hij vermag; dit schildert de profeet met klimmenden nadruk. Deze slechte herder is een treffend beeld van de goddelooze leidslieden, ‘de valsche Christussen en valsche profeten’ (Matth. XXIV 24), die aan het Joodsche volk, dat zijnen waren Messias had verworpen, den laatsten slag zouden toebrengen en de oorzaak zouden zijn der burgertwisten, welke zijnen ondergang bespoedigden.</note>.</verse>

<verse osisID="Zech.11.17"> O herder en afgod, die de kudde verwaarloost! Het zwaard over zijnen arm en over zijn rechteroog! Zijn arm zal van dorheid uitdroogen, en zijn rechteroog zal verduisteren en donker worden<note n="1121">Eene strafbedreiging tegen al de goddelooze herders. Door afgod verstond de H. Hiëronymus den Antichrist (vgl. II Thess. II 4). Anderen vertalen met de Septuagint: Wee, nietswaardige herders! - Bedreigd worden arm en oog, welke de herder had moeten gebruiken om de kudde te beschermen en te bewaken.</note>!</verse>

</chapter>

      
<chapter osisID="Zech.12">
 

<title>Hoofdstuk XII.</title>
<p>Het Rijk van den Messias onder het beeld van Juda en Jerusalem: Machteloosheid der vijanden tegen de stad Gods en hunne vernedering door de kracht des Heeren (v. 1-9). De geest van genade en gebed, en het opzien in geloof en liefde naar den gedooden Messias (v. 10-14).</p>


<verse osisID="Zech.12.1"> Last van het woord des Heeren over Israël. Hij spreekt, de Heer, die den hemel uitspande en de aarde grondvestte en des menschen geest in hem vormde<note n="1122">Last enz., zie IX noot 1. Israël, de eerenaam van het volk Gods, beteekent hier het geestelijke Israël, de Kerk van Christus. In plechtigen aanhef wordt God beschreven als de almachtige, van wien alles, ook de geest des menschen, voortkomt en aan wien alles is onderworpen: Hij is het, die het lijden en strijden, maar ook de zegepraal van zijn Rijk voorspelt. Geen vreeze dus voor de woede der vijanden!</note>:</verse> 


<verse osisID="Zech.12.2"> Zie, Ik zal Jerusalem stellen tot eenen drempel van zwijmeling voor alle volken in het rond; en ook Juda zal zijn bij de belegering tegen Jerusalem<note n="1123">Die met vijandelijke bedoeling de stad Gods naderen en haren drempel heiligschennend overschrijden, zullen, door zwijmeling bevangen, machteloos neervallen. Ook Juda zal begrepen zijn enz., d.i. het landschap zal bij de belegering der hoofdstad zijn deel hebben; m.a.w. geheel het Godsrijk zal worden aangevallen.</note>.</verse>

<verse osisID="Zech.12.3"> En het zal zijn: te dien dage zal Ik Jerusalem stellen tot een laatsteen voor alle volken; allen, die hem willen opheffen, zullen zich kneuzen en verwonden; en verzamelen zullen zich tegen hetzelve alle koninkrijken der aarde<note n="1124">Jerusalem zal worden tot een laststeen, d.i. een steen, die, volgens den H. Hiëronymus, tot lichaamsoefening in Palestina door jongelieden beurtelings werd opgeheven. Zoo ook willen de volken in net rond (v. 2) Jerusalem als een laststeen van zijne plaats opnemen (v. 6), maar bij hunne pogingen wonden zij zich zelven. M.a.w. de aanvallen der vijanden tegen het Rijk Gods strekken tot hun eigen ondergang. En toch zullen alle koninkrijken niet ophouden, zich beurtelings te verzamelen om de stad Gods aan te vallen.</note>.</verse>

<verse osisID="Zech.12.4"> Te dien dage, zegt de Heer, zal Ik alle paard slaan met verbijstering en zijnen berijder met waanzin; en over het huis Juda zal Ik mijne oogen openen; maar alle paard der volken zal Ik slaan met blindheid<note n="1125">Met een voorbeeld maakt de profeet duidelijk, hoe God de pogingen der vijanden zal verijdelen. Met nadruk zegt Hij: alle paard enz., d.i. de geheele ruitermacht, de voornaamste kracht der vijandelijke legers. Met verbijstering enz., zoodat zij zich blindelings in het verderf storten. Maar over het huis Juda, het Rijk Gods, zal de Heer zijne waakzame, beschermende oogen weder openen; vgl. IV 10; IX 1.</note>.</verse>

<verse osisID="Zech.12.5"> Dan zullen de vorsten van Juda zeggen in hun hart: Sterk mogen mij worden de bewoners van Jerusalem in den Heer der heerscharen, hunnen God<note n="1126">De vorsten van Juda, de oversten van het volk Gods, erkennen dankbaar, dat de Heer alleen hun redder is uit de handen der vijanden (zie v. 4). Daarom bidden zij God, dat ook de bewoners van Jerusalem, de burgers der stad Gods (mij, d.i. ten bate van elk onzer) sterk mogen worden in en door de kracht van hunnen God, die, als de Heer, Jehova, zich bij onverbreekbare beloften verbonden heeft hun beschermer en verlosser te zijn. Hoe dat gebed verhoord wordt, zegt de beeldspraak van v. 6.</note>!</verse>

<verse osisID="Zech.12.6"> Te dien dage zal Ik de vorsten van Juda stellen als een vuuroven onder het hout en als een brandende fakkel in het hooi; en ver- teren zullen zij ter rechter- en ter linkerzijde alle volken in het rond; en wederom zal Jerusalem bewoond worden op zijne plaats in Jerusalem<note n="1127">In het hooi, Hebr.: ‘onder de garven’. Door Gods kracht bezield, zullen de vorsten van Juda dood en verderf aanrichten onder de vijanden, in wier midden zij zich bevinden. Zoo worden die vijanden verhinderd Jerusalem schade toe te brengen en blijft de hoofdstad zonder eenig letsel. Wederom, gelijk in vroegere dagen, zal Jerusalem bewoond worden op zijne plaats, d.i. onwrikbaar vaststaan op zijne grondvesten, te weten, zooals er tot meerderen nadruk is bijgevoegd, in Jerusalem.</note>.</verse>

<verse osisID="Zech.12.7"> En redden zal de Heer de tenten van Juda als in den beginne, ten einde niet hooghartig roeme het huis van David en de trots der bewoners van Jerusalem tegen Juda<note n="1128">De Heer zal de tenten van Juda, de onversterkte woningen van het open liggende landschap (in tegenstelling met het versterkte Jerusalem), redden als in den beginne, d.i. gelijk Hij voorheen op wonderdadige wijze zijn volk gered heeft, b.v. ten tijde van Gedeon, zoodat aan God alleen de overwinning kan worden toogeschreven en niet aan het beleid van het koninklijk huis van David, noch aan de op hunne versterkingen roemende bewoners van Jerusalem.</note>.</verse>

<verse osisID="Zech.12.8"> Te dien dage zal de Heer de bewoners van Jerusalem beschutten; en wie struikelt onder hen, zal te dien dage zijn als David, en het huis van David als goden, als de engel des Heeren voor hun aangezicht<note n="1129">Op wonderbare wijze zal God de bewoners van het geestelijke Jerusalem sterken. De van natuur zwakke, die niet vast op zijne voeten staat, zal een held zijn als David, wiens voeten niet wankelen (Ps. XVII 37); het huis van David, d.i. zij die de koninklijke macht in het Rijk Gods zullen bezitten, zal zijn als goden, als goddelijke, bovenaardsche wezens, of liever, als de engel des Heeren, die weleer voor hun aangezicht streed (Exod. XII; XIV; Is. XXXVI 36). Op die wijze zal het huis van David aan de spits der inwoners van Jerusalem onoverwinnelijk zijn.</note>.</verse>

<verse osisID="Zech.12.9"> En het zal zijn te dien dage: Ik zal zoeken te verpletteren alle volken, die opdagen tegen Jerusalem<note n="1130">Ik zal zoeken enz., m.a.w. voortdurend zal de Heer zich beijveren de vijanden der Kerk te verpletteren, diep te vernederen en hunne macht te vernietigen.</note>.</verse>

<verse osisID="Zech.12.10"> En Ik zal uitstorten over het huis van David en over de bewoners van Jerusalem den geest der genade en des gebeds; en zij zullen opzien tot Mij, dien zij doorstoken hebben; en zij zullen om Hem weeklagen met eene weeklacht als om den eeniggeborene, en zij zul- len om Hem treuren, gelijk men pleegt te treuren bij den dood van den eerstgeborene<note n="1131">Deze overgang van oorlogskracht en overwinning tot gebed en weeklacht zou onbegrijpelijk zijn, zoo niet de werkelijke vervulling der profetie alles verklaarde. Onoverwinnelijk zal Jerusalem en Juda, zal de Kerk Gods zijn tegen alle vijanden. Maar waarop steunt die onoverwinnelijke kracht? Op de genade van God, welke de Kerk en al de geloovigen verkrijgen door ootmoedig gebed, door rouwmoedig opzien tot den Gekruisten Godmensch. De geest der genade is de gave van den H. Geest, waardoor de mensch aan God welgevallig is en opgewekt wordt tot het gebed, de noodzakelijke voorwaarde om in de genade te volharden. Krachtens die genade zullen zij met geloovig vertrouwen opzien tot Mij, (deze lezing van de Vulgaat en den grondtekst wordt door de oudste vertalingen gewaarborgd, zoodat Hij, dien zij doorstoken hebben, inderdaad de Heer is, Jehova, die hier spreekt) dien zij in zijne menschelijke natuur, toen Hij als de goede Herder tot zijn eigendom gekomen was, doorstoken hebben. Vgl. Joan. XIX 37. Uit de twee volgende vergelijkingen blijkt, hoe innig en diepgevoeld de droefheid zal zijn van het geestelijke huis van David en van het geestelijke Jerusalem over den dood van den Messias, die ‘verbrijzeld is om onze misdaden’ (Is. LIII 5).</note>.</verse>

<verse osisID="Zech.12.11"> Te dien dage zal groot zijn de weeklacht te Jerusalem, gelijk de weeklacht van Adadremmon in de vlakte van Mageddon<note n="1132">Aldaar werd Josias doodelijk gewond; zijn dood werd door geheel Israël voortdurend beweend (II Par. XXXV 24, 25). Zoo ook zal de dood van den Messias het voorwerp van algemeene en voortdurende godsvrucht zijn. Dit bevestigt de profeet nog nadrukkelijk (v. 12-14). Vgl. Apoc. I 7.</note>.</verse>

<verse osisID="Zech.12.12"> En weeklagen zal het land, geslachten en geslachten afzonderlijk; de geslachten van David's huis afzonderlijk en hunne vrouwen afzonderlijk;</verse>

<verse osisID="Zech.12.13"> de geslachten van Nathan's huis afzonderlijk en hunne vrouwen afzonderlijk; de geslachten van Levi's huis afzonderlijk en hunne vrouwen afzonderlijk; de geslachten van Semeï afzonderlijk en hunne vrouwen afzonderlijk.</verse>

<verse osisID="Zech.12.14"> Alle overige geslachten, geslachten en geslachten afzonderlijk en hunne vrouwen afzonderlijk<note n="1133">De weeklacht over den doorstoken Messias zal het gansche land vervullen en alle geslachten zullen er aan deel nemen. Met name worden genoemd de geslachten van David met die van zijn zoon Nathan, den stamvader van Zorobabel (Luc. III 27, 31), en de geslachten van Levi met die von zijn kleinzoon Semeï (vgl. Num. III 17, 18), omdat de koninklijke en priesterlijke macht in de handen der genoemde geslachten berustten. Zij zijn eene afbeelding van hen, die in de Kerk de besturende en priesterlijke macht bezitten, en die vooral geroepen zijn om het lijden des Verlossers in de H. Liturgie voortdurend te herdenken. Telkens worden de vrouwen afzonderlijk vermeld; dit geschiedt waarschijnlijk, omdat overeenkomstig de gewoonte der Hebreërs in de godsdienstige bijeenkomsten mannen en vrouwen gescheiden waren (vgl. Exod. XV 20).</note>.</verse>

</chapter>

      
<chapter osisID="Zech.13"> 
 

<title>Hoofdstuk XIII.</title>
<p>De bron tot afwassching der zonden (v. 1-6). De herder wordt geslagen, de kudde verstrooid; een derde deel slechts blijft behouden (v. 7-9).</p>


<verse osisID="Zech.13.1"> Te dien dage zal er een bron zijn, geopend voor het huis van David en voor de bewoners van Jerusalem tot afwassching van den zondaar en van haar, die de stonden heeft<note n="1134">Te dien dage ziet terug op XII 10. Van den zondaar enz., Hebr. ‘voor zonde en onreinheid’, eene zinspeling op de ritueele afwassching van wettelijke onreinheden (Lev. XV 19-30), van welke de voornaamste in de Vulgaat genoemd wordt: hierdoor wordt de volkomen afwassching der zonden met hare gevolgen beteekend. Die bron is geopend in de H. Sacramenten krachtens de verdiensten van den doorstoken Messias; vgl. Ezech. XXXVI 25 en XLVII 1. Voor het huis van David enz., de vertegenwoordigers van het geheele volk Gods; zie XII noot 10.</note>.</verse>

<verse osisID="Zech.13.2"> En het zal zijn te dien dage, zegt de Heer der heerscharen: Uitroeien zal Ik de namen der afgoden uit het land, en zij zullen niet meer vermeld worden; en de valsche profeten en den onreinen geest zal Ik wegnemen uit het land<note n="1135">Afgoderij en waarzeggerij, de voornaamste zonden van het vroegere Israël en de oorzaak van zijnen val, zullen uit het land des Heeren, uit het Rijk Gods, worden uitgeroeid. Vgl. Osee II 17. Den onreinen geest, den duivel, die de valsche profeten bezielt.</note>.</verse>

<verse osisID="Zech.13.3"> En het zal zijn, wanneer iemand nog zal profeteeren, zullen tot hem zeggen zijn vader en zijne moeder, die hem verwekt hebben: Gij zult niet leven, want gij hebt leugen gesproken in den naam des Heeren; en doorsteken zullen hem zijn vader en zijne moeder, zijne ouders, wanneer hij zal profeteeren<note n="1136">Het strenge vonnis van Deut. XVIII 20 zullen de eigen vader en de eigen moeder voltrekken. Zoozeer zal de waarzeggerij verfoeid worden.</note>.</verse>

<verse osisID="Zech.13.4"> En het zal zijn: te dien tijde zullen de profeten zich schamen, een ieder over zijn gezicht, wanneer hij zal profeteeren; en zij zullen zich niet dekken met den harigen mantel<note n="1137">Het kleed der ware profeten (van Elias IV Reg. I 8; van den H. Joannes den Dooper Matth. III 4), dat ook die bedriegers droegen.</note> om te liegen.</verse>

<verse osisID="Zech.13.5"> Maar hij zal zeggen: Ik ben geen profeet, een landbouwer ben ik; want Adam is mijn voorbeeld van mijne jeugd af<note n="1138">Van mijne jeugd verdien ik mijn brood door in het zweet des aanschijns het land te bebouwen, evenals Adam deed (vgl. Gen. III 19). Hebr.: ‘want iemand heeft mij - als slaaf - gekocht reeds in mijne jeugd’; liever zal hij zich voor een verachtelijken slaaf uitgeven, dan zich nog als profeet voordoen.</note>.</verse> 


<verse osisID="Zech.13.6"> En men zal tot hem zeggen: Wat beduiden die wonden in het midden van uwe handen? En hij zal zeggen: Met deze ben ik gewond in het nuis van hen, die mij liefhadden<note n="1139">Oprecht belijdt hij zijne vroegere zonde; hij bekent, dat hij zich die wonden, nog op handen en armen zichtbaar, geslagen heeft in het huis ‘zijner minnaars’ (Hebr.), d.i. der afgoden, vgl. Osee II 7. Uit dweepzucht kerfden de afgodendienaars zich de huid (vgl. III Reg. XVIII 28; Jer. XVI 6; XLVIII 37). - In de H. Liturgie zijn deze woorden in geheel anderen zin toegepast op de H. Wonden des Zaligmakers.</note>.</verse>

<verse osisID="Zech.13.7"> Zwaard, waak op tegen mijnen herder en tegen den man aan Mij verwant, zegt de Heer der heerscharen; sla den herder, en de schapen zullen verstrooid worden; en Ik zal mijne hand keeren tot de kleinen<note n="1140">Dit en de volgende verzen hangen niet onmiddellijk samen met de voorafgaande. De profetie keert terug tot hetgeen in hoofdstuk XII gezegd was van de vervolgingen, die de altijd overwinnende Kerk van hare vijanden zou te lijden hebben. Zacharias geeft hier den diepsten grond van die vervolgingen aan: de Herder zelf was zijne schapen door lijden en dood voorgegaan. Hij toch is de miskende en verworpen Herder (XI 8-14), dien de zijnen doorstoken hebben (XII 10). Ditzelfde wordt thans op andere wijze herhaald. God, die hier spreekt, richt plotselijk het woord tot het moordende zwaard, door hetwelk volgens dichterlijke spreekwijze iedere gewelddadige dood wordt aangeduid; Hij gebiedt het zwaard den herder te slaan, want de Messias, is ‘naar Gods bepaalden raad en voorwetenschap’ (Act. II 23) overgegeven in de macht zijner beulen. God noemt den Messias: den man aan Mij verwant, want Hij is van één goddelijke natuur met God den Vader; vgl. XII 10. Door den dood van den Herder worden zij, die tot dan toe zijne schapen waren, verstrooid; voor het meerendeel worden zij de prooi van wolven en roovers en gaan verloren. Alleen de kleinen, ‘de ellendigen der kudde’ (XI 11), die in nederig schuldbesef opzien tot den doorstoken Messias, worden door Gods machtige hand gered; zoodanigen waren de Apostelen, vgl. Matth. XXVI 31.</note>.</verse>

<verse osisID="Zech.13.8"> En het zal zijn in het gansche land, zegt de Heer: twee deelen zullen daarin verstrooid worden en omkomen, en het derde deel zal daarin overblijven.</verse>

<verse osisID="Zech.13.9"> En het derde deel zal Ik doen gaan door het vuur, en Ik zal hen louteren, gelijk zilver wordt gelouterd, en Ik zal hen beproeven, gelijk goud wordt beproefd. Die zullen mijnen naam aanroepen, en Ik zal hen verhooren! Ik zal zeggen: Mijn volk zijt gij; en die zullen zeggen: Heer, mijn God<note n="1141">Het geheel is het Joodsche volk, welks groote meerderheid zal omkomen om zijn ongeloof; het derde, d.i. het uitverkoren, deel zal, door het vuur der beproeving gelouterd, steeds inniger vereenigd worden met God; want evenals de Herder moeten ook de schapen door vele beproevingen ingaan in het Rijk der hemelen. Mijn volk enz., vgl. Osee II 24.</note>!</verse>

</chapter>

      
<chapter osisID="Zech.14"> 
 

<title>Hoofdstuk XIV.</title>
<p>De stad Gods aangevallen en door den Heer behoed (v. 1-7). Gods zegen over stad en land (v. 8-11); het gericht over de verdrukkers (v. 12-15). Alle volken zullen den Heer in Jerusalem huldigen (v. 16-19); de heiligheid in het Rijk Gods (v. 20-21).</p>


<verse osisID="Zech.14.1"> Zie, komen zullen de dagen des Heeren, en uw buit zal verdeeld worden in uw midden<note n="1142">De dagen des Heeren zijn de dagen, waarop Hij zich verheerlijkt, of wel door groote zegeningen of wel, zooals hier, door geweldige gerichten. In uw midden, d.i. binnen uwe muren. Jerusalem zal dus als veroverde stad door den vijand bezet zijn; hoe dit geschieden zal, wordt verklaard in v. 2.</note>.</verse>

<verse osisID="Zech.14.2"> En verzamelen zal Ik alle volkeren tegen Jerusalem ten strijde, en de stad zal genomen en de huizen zullen geplunderd en de vrouwen zullen geschonden worden; en de helft der stad zal uittrekken in gevangenschap, en de rest van het volk zal niet verdreven worden uit de stad<note n="1143">Schijnbaar in strijd met de belofte van XII 2, 3, zal de stad Gods in de handen zijn der vijanden, die, volgens de wijze der veroveraars, de huizen plunderen enz.; want het Rijk Gods, door Jerusalem hier voorgesteld, zal, met Gods toelating (Ik zal verzamelen), fel bestreden, soms schijnbaar overwonnen worden ter loutering van Gods dienaren (XIII 9). Maar de rest, het uitverkoren deel in de stad zal achterblijven.</note>.</verse>

<verse osisID="Zech.14.3"> En de Heer zal uittrekken, en Hij zal strijden tegen die volkeren, gelijk Hij gestreden heeft ten dage des kamps<note n="1144">Wanneer de nood ten hoogste is gestegen, zal door het optreden des Heeren de XII 8 beloofde zegepraal behaald worden. Ten dage des kamps, toen Hij b.v. tegen de legermacht van Pharao voor Israël streed.</note>.</verse>

<verse osisID="Zech.14.4"> En zijne voeten zullen te dien dage staan op den Olijfberg, die oostelijk tegenover Jerusalem ligt; en de Olijfberg zal middendoor splijten oostwaarts en westwaarts tot een zeer groot dal; en de helft des bergs zal noordwaarts wijken en de andere helft zuidwaarts<note n="1145">De Heer zal post vatten op den bij Jerusalem gelegen Olijfberg (Ezech. XI 23); Hij zal dien doen splijten, ten einde voor zijn volk eene schuilplaats te bereiden in het hierdoor gevormde dal: eene zinnebeeldige voorstelling van Gods machtige hulp tot redding van zijn volk.</note>.</verse> 


<verse osisID="Zech.14.5"> En gijlieden zult vluchten naar het dal dier bergen - want het dal der bergen zal er allernaast aan reiken - en gij zult vluchten gelijk gij gevlucht zijt voor de aardbeving in de dagen van Ozias, den koning van Juda; en de Heer, mijn God, zal komen, en alle heiligen met Hem<note n="1146">Naar het dal dier, (Hebr.): ‘mijner’, bergen, die de Heer door de splijting van den Olijfberg deed ontstaan. Want het dal dier bergen zal er, d.i. aan Jerusalem allernaast reiken; hierdoor schijnt de profeet de mogelijkheid uit te drukken om uit Jerusalem onmiddellijk in die door God gemaakte schuilplaats te vluchten. Hetzelfde zegt de grondtekst: ‘want het dal.... zal reiken tot aan Azel’, een plaatsje, dat volgens den H. Cyrillus aan den voet des Olijfbergs, in de onmiddellijke nabijheid van Jerusalem gelegen was. Gelijk gij enz., d.i. ijlings wegvluchten; vgl. Am. I 1; die aardbeving was eeuwen achtereen, als het vreeselijkste, wat Jerusalem ondervonden had, in de herinnering gebleven. Komen ter verlossing, vergezeld van zijne heilige engelen, gelijk op Sinaï (vgl. Deut XXXIII 2; Matth. XVI 27).</note>!</verse>

<verse osisID="Zech.14.6"> En het zal zijn te dien dage: Er zal geen licht zijn, maar koude en vorst<note n="1147">Een tijd van beproeving zal voor Gods volk aanbreken. Vgl. Joël II 2; III 15; Am. V 18; Is. XIII 10.</note>.</verse>

<verse osisID="Zech.14.7"> En het zal een eenige dag zijn, die bekend is aan den Heer, geen dag en geen nacht; en ten tijde des avonds zal het licht worden<note n="1148">Een eenige dag, door bijzondere beproevingen van de andere dagen onderscheiden; aan den Heer bekend, die weet, wanneer die dag komen en hoe lang hij duren zal. Geen dag, maar duisternis der verdrukking; geen nacht, want de vaste hoop op redding zal een lichtstraal zijn in de duisternis. Ten tijde des avonds, wanneer de volslagen duisternis dreigt, zal het licht der redding eensklaps opgaan. Ziedaar den korten inhoud der geschiedenis van Gods Kerk.</note>.</verse>

<verse osisID="Zech.14.8"> En het zal zijn te dien dage: Levende wateren zullen uitgaan van Jerusalem, de helft daarvan naar de oostelijke zee en de helft daarvan naar de achterste zee; des zomers en des winters zullen zij zijn<note n="1149">Te dien dage, wanneer het licht van Gods genadige gunst weer zal opgaan. De vrucht der beproeving is de overvloed van Gods zegeningen, die als levende, d.i. stroomende en frissche, wateren ontspringen aan de stad Gods, en het gansche Rijk zonder ophouden doorstroomen. Vgl. Joël III noot 26. De oostelijke.... de achterste zee, zie Joël II noot 30. Des zomers en des winters, dus niet slechts in den regentijd.</note>.</verse>

<verse osisID="Zech.14.9"> En de Heer zal Koning zijn over de gansche aarde; te dien dage zal de Heer één zijn en zijn naam zal één zijn<note n="1150">De algemeenheid van het Rijk Gods. Zijn naam, de openbaring van zijn goddelijk wezen, zijne leer, zal eenig zijn, d.i. als de alleen ware openbaring erkend worden. Niet meer zal, gelijk vroeger, ieder land een eigen godheid vereeren.</note>.</verse>

<verse osisID="Zech.14.10"> En het gansche land zal veranderen in eene woestijn van den heuvel Remmon ten zuiden van Jerusalem; en dit zal zich verheffen en blijven op zijne plaats van de Benjaminpoort tot aan de plaats der voormalige poort en tot aan de hoekpoort, en van den toren Hananeël tot aan de wijnpersen des konings<note n="1151">De vrucht der vervolging is de vruchtbaarheid en de verheffing of de luister van het Rijk Gods. Dit schildert de profeet vooreerst onder het beeld van Juda, welks gansche land zal veranderen in eene woestijn, (wat hier beteekent: in welige weilanden, Hebr.: ‘tot Jordaan-vlakte’, een vruchtbaar dal aan de beneden-rivier); de omvang van dit land Juda wordt beschreven door de bijgevoegde bepaling: van den heuvel, Hebr.: ‘van Gaba’ (in den stam Benjamin Jos. XVIII 24; ook IV Reg. XXIII 8 als noordelijke grensplaats van Juda genoemd) tot aan Remmon ten zuiden van Jerusalem (ter onderscheiding van Remmon in Galilea Jos. XIX 13 en van de rots Remmon in het gebergte van Benjamin Judic. XX 45, 47); bedoeld is de in Jos. XV 32 genoemde stad tegen het gebied van Edom. De verheffing of de luister van het Rijk Gods wordt vervolgens beschreven (evenals Is. II 2; Mich. IV 1) onder het beeld der verheffing van Jerusalem, dat onwrikbaar op zijne plaats blijven zal binnen de genoemde grenzen, door torens en poorten enz. aangegeven; dezer ligging kan niet meer nauwkeurig bepaald worden.</note>.</verse>

<verse osisID="Zech.14.11"> En zij zullen daarin wonen, en een ban zal er niet meer zijn; maar Jerusalem zal zetelen in veiligheid<note n="1152">Een ban, d.i. een vonnis ter vernietiging der stad, gelijk Jerusalem bij de ballingschap ondergaan had. De profeet voorspelt de onvergankelijkheid van het Rijk Gods.</note>.</verse>

<verse osisID="Zech.14.12"> En dit zal de plaag zijn, waarmede de Heer alle volkeren zal slaan, die tegen Jerusalem gestreden hebben: verdorren zal eens ieders vleesch, terwijl hij nog staat op zijne voeten, en zijne oogen zullen verdrogen in hunne kassen, en hunne tong zal verdrogen in hunnen mond<note n="1153">De profeet keert terug tot het gezegde in v. 3 en schildert de straffen, die op de vijanden van het Rijk Gods zullen neerkomen.</note>.</verse>

<verse osisID="Zech.14.13"> Te dien dage zal de verwarring van den Heer groot zijn onder hen; en een ieder zal de hand grijpen van zijnen naaste, en hij zal handgemeen worden met zijnen naaste<note n="1154">Door schrik bevangen, ten gevolge van de werking des Heeren, geraken hunne legers in verwarring en keeren zij de wapenen tegen hunne strijdmakkers.</note>.</verse>

<verse osisID="Zech.14.14"> En ook Juda zal strijden tegen Jerusalem; en ingezameld zullen worden de rijkdommen aller volkeren in het rond, goud en zilver en gewaden in groote menigte<note n="1155">Tegen, beter vertaalt de Septuagint: ‘in Jerusalem’, zie XII 4-7. Het leger der heidensche volken vóór Jerusalem zal met rijken buit in de handen vallen der strijders van Juda.</note>.</verse>

<verse osisID="Zech.14.15"> En evenzoo zal zijn de plaag van paard en muildier en kameel en ezel en van alle lastdieren, die in die legerplaats zullen zijn, als gene plaag<note n="1156">Eene volledige nederlaag zal dus den vijanden van het Rijk Gods worden toegebracht. Als gene plaag van v. 12.</note>.</verse>

<verse osisID="Zech.14.16"> En allen, die zullen overblijven uit al de volkeren, die gekomen zijn tegen Jerusalem, zullen opgaan van jaar tot jaar, ten einde den Koning, den Heer der heerscharen, te aanbidden en het feest der loofhutten te vieren<note n="1157">De vrucht van het gericht over de volkeren, die zullen overblijven uit de genoemde strafgerichten, is de in v. 9 reeds voorspelde algemeene aanbidding van Jehova. Dit drukt de profeet op oud-testamentische wijze uit: jaarlijks zullen die volkeren ter bedevaart opgaan naar Jerusalem om het feest der loofhutten te vieren; op die feestdagen werd God gedankt voor den zegen der vruchtbaarheid, een zinnebeeld der geestelijke genaden.</note>.</verse>

<verse osisID="Zech.14.17"> En het zal zijn: wie uit de geslachten der aarde niet zal opgaan naar Jerusalem ten einde den Koning, den Heer der heerscharen, te aanbidden, over hen zal geen regen zijn<note n="1158">De onwilligen, die weigeren aan God de verschuldigde hulde te bieden, zullen gestraft worden. Ook de straf is op oud-testamentische wijze uitgedrukt. Bedoeld is de vroege regen, die niet lang na het loofhuttenfeest verwacht werd.</note>.</verse>

<verse osisID="Zech.14.18"> En indien het geslacht van Egypte niet zal opgaan en niet zal komen, zal die ook over hen niet zijn, maar zal (over hen) de plaag zijn, waarmede de Heer alle volkeren zal slaan, die niet zullen opgaan om het feest der loofhutten te vieren<note n="1159">Waarom Egypte hier bijzonder vermeld wordt, is niet duidelijk; misschien omdat het de oudste vijand was van het volk Gods (vgl. Joël III 19) en toch geroepen wordt en op straffe verplicht zal zijn den God van Israël te huldigen. De Septuagint leest kortweg: ‘zal ook over hen de plaag zijn, waarmede’ enz., te weten, de plaag der onvruchtbaarheid; deze lezing is te waarschijnlijker, omdat in Egypte geen regen valt; de geregelde besproeiing door het Nijlwater is daar voldoende.</note>.</verse>

<verse osisID="Zech.14.19"> Dit zal de zonde<note n="1160">De zonde, d.i. de straf der zonde.</note> van Egypte zijn, en dit de zonde van alle volkeren, die niet zullen opgaan om het feest der loofhutten te vieren.</verse> 


<verse osisID="Zech.14.20"> Te dien dage zal het zijn, dat op den teugel van het paard staat: Heilig den Heer; en de kookketels in het huis des Heeren zullen zijn als de offerschalen voor het altaar.</verse>

<verse osisID="Zech.14.21"> En elke kookketel in Jerusalem en in Juda zal geheiligd zijn aan den Heer der heerscharen; en alle offeraars zullen komen, en zij zullen daarvan nemen en daarin koken; en geen koopman zal er meer zijn in het huis van den Heer der heerscharen te dien dage<note n="1161">De profeet schildert op deze eigenaardige wijze de heiligheid van het Rijk Gods des Nieuwen Verbonds. Die heiligheid zal allen en alles heiligen en zich tot alle handelingen uitstrekken (vgl. Joël III 17). Op den teugel, volgens anderen in het Hebr. ‘op de schellen’ van het paard, waarop de naam des eigenaars placht te staan, zal het opschrift van het hoogepriesterlijk hoofdhulsel te lezen zijn. De kookketels, waarin het offermaal bereid werd, zullen even heilig zijn als de offerschalen, waarin het bloed aan het altaar werd opgevangen; ja elke kookketel in gansch Juda zal heilig zijn, zoodat de van alle zijden in Jerusalem samenstroomende offeraars geen tempelvaten behoeven te koopen, om hun offermaal te bereiden. Hierop ziet het slot: en geen koopman, enz. Bijgevolg bestond toen reeds het misbruik, dat door den Zaligmaker zoo streng berispt werd: Joan. II 14-16; Matth. XXI 12, 13.</note>.</verse>


</chapter>
</div>
<div canonical="true" osisID="Mal" type="book">
		<title short="Malachias" type="main">De Profetie van Malachias</title>
		<title>Inleiding</title>
<p><hi type="bold">Malachias</hi>, Hebr. Maleachi, beteekent of wel ‘mijn gezant’ of wel als verkorting van Maleachia, ‘gezant’ of ‘engel des Heeren’. De bewering van eenigen onder de ouden, dat onder dien naam inderdaad een <hi type="italic">engel</hi> des hemels zou zijn aangeduid, is reeds weerlegd door den H. Hiëronymus. Hij zelf echter hield met de Joodsche overlevering <hi type="italic">Esdras</hi> voor dezen gezant des Heeren. Doch genoegzaam zeker is Malachias de eigennaam van den profeet. Omtrent zijn persoon is niets met zekerheid bekend. Men vermoedt, dat hij priester was, omdat zijne profetie in den aanvang vooral de priesters betreft.</p>
<p>De profeet trad op na de ballingschap en later dan Aggeüs en Zacharias. Want de tempel was reeds voltooid, de offerdienst in vollen gang, en zelfs de eerste godsdienstige ijver reeds aanmerkelijk bekoeld (vgl. I 6-14; II 1-12 enz.). De misbruiken, door hem bestreden, waren andere dan die, welke door Aggeüs en Zacharias werden berispt; zij komen echter eenigermate overeen met die, welke Esdras en Nehemias in de tweede helft der vijfde eeuw hadden te bestrijden. Hieruit mag men afleiden, dat de profetie van Malachias, het laatste der profetische boeken van het Oude Verbond, omstreeks eene eeuw jonger is dan de profetieën van Aggeüs en Zacharias.</p> 
<p>Malachias bestrijdt de godsdienstige en zedelijke misbruiken, wekt zijn volk op tot geloof in den Messias en vermaant het, zich tot diens komst voor te bereiden. De stijl is eenvoudig en gemoedelijk; eigenaardig is de vorm, waarin hij zijne vermaningen en berispingen voordraagt: hij laat priesters en volk hunne opwerpingen op zijne leer vragenderwijze stellen, om die vervolgens te beantwoorden en tevens zijne leer te verklaren en te rechtvaardigen.</p>
<p>Het goddelijk en canoniek gezag der profetie steunt op de goddelijke overlevering der Synagoog en der H. Kerk. De Zaligmaker zelf haalt het woord van Malachias aan als H. Schrift (Matth. XI 10); eveneens handelde de H. Paulus (Rom IX 13). Vgl. Matth. XVII 10-12; Marc. I 2; Luc. I 17. De waarde van dit heilig geschrift is vooral gelegen in zijne gewichtige voorspellingen aangaande het onbloedige offer des Nieuwen Verbonds, aangaande den Voorlooper van den Messias, aangaande den Messias zelven, wiens zending door Malachias verklaard en wiens goddelijke natuur door hem met nadruk bevestigd wordt, eindelijk aangaande den profeet Elias, die op het einde der dagen zal komen ter bekeering van Israël.</p>
<chapter osisID="Mal.1"> 


<title>Hoofdstuk I.</title>
<p>Inleiding: de voorliefde des Heeren jegens Israël (v. 2-5). Klacht over de nalatigheid der priesters; voorspelling van het onbloedig offer des Nieuwen Verbonds (v. 6-14).</p>
<verse osisID="Mal.1.1"><hi type="bold">LAST</hi> van het woord des Heeren tot Israël door de bediening van Malachias<note n="1162">Last, zie Nah. I 1; van het woord, zie Zach. IX 1.</note>.</verse>

<verse osisID="Mal.1.2"> Ik heb u liefgehad, zegt de Heer; en gij zeidet: Waarin hebt Gij ons liefgehad? Was niet Esau de broeder van Jacob? zegt de Heer; en heb Ik niet Jacob liefgehad,</verse>

<verse osisID="Mal.1.3"> maar Esau gehaat? En Ik heb zijne bergen gesteld tot eene wildernis en zijn erfdeel voor de draken der woestijn<note n="1163">Gij zeidet: Waarin enz. Deze vraag, die de profeet aan het volk in den mond legt, behoort tot de eigenaardigheden van zijn stijl (zie Inleiding); waarschijnlijk koos de profeet hier dezen vorm om te kennen te geven, dat Israël ondankbaar Gods weldaden vergeet en alleen het oog vestigt op zijne tegenwoordige ellende. De profeet antwoordt met de volgende wedervragen: Was niet enz. Gods voorliefde voor Israël blijkt uit de vergelijking zijner handelwijze jegens de tweelingbroeders Jacob en Esau, die hier beiden vooral als stamvaders in hunne nazaten beschouwd worden. Evenmin als Jacob boven Esau eenigen titel van recht of verdienste kon doen gelden, waarom hij, die niet eens de eerstgeborene was, reeds vóór zijne geboorte door God werd bestemd tot stamvader van het uitverkoren volk, evenmin had het volk van Israël verdiend, dat God het zijne liefde toonde; integendeel het was schuldig voor God, zoo goed als het broedervolk, dat uit Esau was ontsproten. Dit volk nu is door God gehaat om zijne afgoderij en andere misdaden; die haat van God had zich getoond in de verwoesting van Esau's bergachtig land (Abd. noot 3), welker gevolgen met weggenomen waren en nimmer zullen hersteld worden (v. 4). Bijgevolg wil de profeet Gods liefde jegens het schuldige volk van Jacob krachtens de tegenstelling inzonderheid doen blijken uit de genadige herstelling na de ballingschap. Er is dus in deze tekstwoorden geen sprake van eenige predestinatie of voorbeschikking tot de hemelsche glorie of tot de straffen der hel. Welke typische beteekenis opgesloten ligt in dien gerechten haat van God tegen Esau en in die onverdiende voorliefde voor Jacob, leert de H. Paulus Rom. IX 13-18.</note>.</verse> 


<verse osisID="Mal.1.4"> Indien nu Idumea zegt: Wij zijn verwoest, maar wederkeerende zullen wij opbouwen, wat verwoest is, - zegt dit de Heer der heerscharen: Zij zullen bouwen, en Ik zal verwoesten; en zij zullen genoemd worden: Het grondgebied der goddeloosheid en het volk, waarop de Heer vergramd is voor eeuwig<note n="1164">Wederkeerende.... opbouwen, eene Hebr. zegswijze, d.i. wederom opbouwen. Het grondgebied, dat door den staat van verwoesting blijft getuigen van de goddeloosheid des volks, dat voor eeuwig of immer de gramschap des Heeren moet dragen.</note>.</verse>

<verse osisID="Mal.1.5"> En uwe oogen zullen het zien, en gij zult zeggen: Verheerlijkt worde de Heer over de grens van Israël heen<note n="1165">Uwe oogen, o Israël, zullen in de voortdurende ongenade van Edom een bewijs zien van Gods rechtvaardigheid, die over de grenzen van Israël heen bij alle volken zich verheerlijkt. - Die verwoesting van Edom is waarschijnlijk het werk der Chaldeërs geweest, dezelfden, die ook Juda en Jerusalem verwoest hadden. Vgl. Jer. XXVII 3-8.</note>!</verse>

<verse osisID="Mal.1.6"> Een zoon eert zijnen vader en een dienstknecht zijnen heer: indien Ik dan Vader ben, waar is mijne eer? en indien Ik Heer ben, waar is de vreeze voor Mij? zegt de Heer der heerscharen tot u, o priesters, die mijnen naam veracht. En gij zeidet: Waarmede hebben wij uwen naam veracht<note n="1166">Tegenover die voorliefde Gods staat de ondankbaarheid van Israël, dat tot zoon van God (Exod. IV 22; vgl. Osee XI 1) en dienstknecht des Heeren (Is. XLI 8) was uitverkoren. Die aanklacht geldt inzonderheid de priesters, die, aan hunne roeping ontrouw, in plaats van het volk eerbied en ontzag in te boezemen voor den aanbiddelijken naam des Heeren, integendeel Gods heilige majesteit verachten, d.i. zich zoo gedragen alsof God geen eerbied waardig is.</note>?</verse>

<verse osisID="Mal.1.7"> Gij offert op mijn altaar onrein brood<note n="1167">Brood is bij de Hebreërs elke spijze; het offer, ook het bloedige, werd als de spijze des Heeren beschouwd, dewijl het, gedeeltelijk te zijner eere op het altaar verbrand, als het ware door Hem verteerd werd; vgl. Lev. XXI 6; XXII 25. Onrein, omdat die offers in strijd waren met de wet (vgl. Lev. XXII 20-25; Deut. XV 21); zie v. 8.</note>! En gij zegt: Waarmede hebben wij u ontreinigd? Daarmede, dat gij zegt: De tafel des Heeren is verachtelijk<note n="1168">Gij zegt, niet zoozeer met woorden, als wel met daden, dat de tafel, d.i. het altaar, verachtelijk, d.i. niet waardig is geëerbiedigd te worden, dat het dus onnoodig is zoo nauwgezet toe te zien, of de offerdieren aan de voorschriften der wet voldoen.</note>.</verse>

<verse osisID="Mal.1.8"> Wanneer gij wat blind is opdraagt ten slachtoffer, is dat geen</verse> 
<verse osisID="Mal.1.1">kwaad? En wanneer gij opdraagt wat lam is en krank, is dat geen kwaad? Draag dat op aan uwen landvoogd: zal het hem welbehaaglijk zijn, of zal hij u welwillend aannemen<note n="1169">Letterlijk staat hier de Hebr. spreekwijze: ‘iemands aangezicht aanvaarden’. De hier genoemde landvoogd was niet Nehemias (vgl. II Esdr. V 14), maar een Pers, die zich, als Oostersch vorst, geschenken liet aanbieden.</note>? zegt de Heer der heerscharen.</verse>

<verse osisID="Mal.1.9"> En nu, verbidt het aangezicht van God, dat Hij u genadig zij (want door uwe hand is dit geschied), of Hij wellicht ulieden welwillend zal aannemen<note n="1170">Verbidt het aangezicht (zie Zach. VII noot 2), d.i. beproeft den Heer in den tempel door zulke gebrekkige offers gunstig te stemmen en zijne genade op u af te trekken. Het is eene scherpe berisping van hetgeen zij, volgens den tusschenzin, inderdaad deden.</note>, zegt de Heer der heerscharen.</verse>

<verse osisID="Mal.1.10"> Wie is er onder u, die de poorten sluit en mijn altaar ontsteekt voor niets<note n="1171">Ook voor de geringste diensten in den tempel, b.v. voor het sluiten der tempelpoorten, werden zij beloond; de rechtvaardigheid verplichtte hen dus het heilig dienstwerk naar behooren te verrichten. Volgens het Hebr. zegt God met verontwaardiging, dat het beter ware volstrekt geene, dan zulke offers op te dragen: ‘Ware er toch iemand onder u, die de poorten (des tempels) sloot, dat gij mijn altaar niet vergeefs kondet ontsteken!’ Naar de lezing der Septuagint wordt hier reeds de afschaffing der offers van het Oude Verbond voorspeld: ‘Daarom zullen ook onder u de poorten gesloten en zal mijn altaar niet vergeefs ontstoken worden’.</note>? Geen welgevallen heb Ik aan u, zegt de Heer der heerscharen, en eene offergave zal Ik niet aanvaarden uit uwe hand<note n="1172">God toont zijne verontwaardiging over die onreine offers nog duidelijker. Hij verklaart geen welgevallen te hebben aan die offeraars, en niet slechts die slachtoffers van blinde en kranke dieren te verwerpen, maar ook hunne offergave niet meer te aanvaarden. Offergave. Hebr. mincha, beteekent slechts bij uitzondering een offer in het algemeen, nog zeldzamer een bloedig offer; in de H. Liturgie is het de gewone benaming van het onbloedige offer, het spijsoffer, dat bestond uit tarwemeel en dat met olie, zout en wierook op het altaar verbrand werd, waarbij soms een plengoffer van wijn werd gevoegd (vgl. Lev. II). Ook hier wordt het in dezen zin gebezigd, zoodat God niet slechts hunne bloedige (v. 8), maar ook hunne onbloedige offers verwerpt.</note>.</verse>

<verse osisID="Mal.1.11"> Want van den opgang der zon tot aan den ondergang is mijn naam groot onder de volkeren, en op alle plaats wordt geofferd en opgedragen aan mijnen naam eene reine offerande; want groot is mijn naam onder de volkeren, zegt de Heer der heerscharen<note n="1173">Want geeft reden, waarom die offeraars en offers door God worden verworpen: omdat Gods naam, d.i. de zich openbarende God, over de gansche wereld zal verheerlijkt worden onder de heidensche volkeren en op alle plaats een reine offerande aan Hem zal worden opgedragen. Ofschoon de grondtekst met de Vulgaat den tegenwoordigen tijd heeft (wordt geofferd), is hier echter zonder twijfel sprake van het offer, dat in de toekomst, door den profeet als tegenwoordig beschouwd, in den tijd van den Messias zal worden opgedragen. Want vooreerst de algemeene aanbidding van den Heer der heerscharen door alle volken der wereld is het vaste kenmerk, waardoor het tijdperk van den Messias zich onderscheidt van het tijdperk der Oude Wet (vgl. Ps. XXI 28; LXXI 10, 11 enz.). Welnu, de profeet spreekt van de verheerlijking Gods, welke van den opgang der zon tot aan den ondergang (vgl. Ps. XLIX 1; CXII 3 enz.), d.i. over de gansche uitgestrektheid der aarde, zal geschieden, en wel onder de volkeren, (Hebr. ‘gojim’), d.i. onder en door de bekeerde heidenen. Daarenboven zegt hij, dat op alle plaats zal geofferd worden; bijgevolg zal in bedoeld tijdperk de Mosaïsche wet, welke het offer buiten den tempel van Jerusalem verbiedt, zijn afgeschaft. - Door de reine offerande, die alsdan zal worden opgedragen, beteekent de profeet een uitwendig offer in eigenlijken zin. Want deze reine offerande staat in tegenstelling met de bloedige en onbloedige offers der Joden en wordt in het Hebr. mincha genoemd in denzelfden zin als in v. 10. Ook hier beteekent dus mincha een uitwendig offer in eigenlijken zin, te meer omdat het in verbinding staat met twee woorden (katar en nagasch, Vulgaat: sacrificare en offerre, offeren en opdragen), welke zeer dikwijls in de H. Schrift gebruikt worden om een offer in eigenlijken zin te beteekenen. Er kunnen dus geene oneigenlijke offers in geestelijken zin, goede werken, gebeden enz. bedoeld zijn, waarvan ook in het zinverband volstrekt geen sprake is en welke niet ingesteld behoefden te worden; waar de H. Schrift van zulke geestelijke offers spreekt, blijkt dit duidelijk uit het zinverband of wordt dit door eene bijstelling verklaard (vgl. Ps. XLIX 23; L 19; Osee XIV 3). Derhalve voorspelt de profeet, dat in den tijd van den Messias op alle plaats over de gansche wereld een onbloedig offer (mincha) zal worden opgedragen, dat in tegenstelling met de toenmalige offers der Joden rein is, m.a.w. door geene onwaardigheid der offeraars kan besmet worden. Welk dit offer is, kan thans na de vervulling niet twijfelachtig zijn: het is het H. Offer der Mis. Zoo leeraart uitdrukkelijk de H. Kerkvergadering van Trente (sess. XXII cap. I) overeenkomstig de verklaring van bijna alle HH. Vaders, Justinus (Tryph. 28), Irenaeus (Haer. 4, 17, 5) enz., en de uitlegging van alle katholieke Schriftverklaarders.</note>.</verse>

<verse osisID="Mal.1.12"> En gij, gij hebt dien onteerd daarmede, dat gij zegt: De tafel des Heeren is ontreinigd, en wat er op gelegd wordt is verachtelijk met het vuur, dat het verslindt<note n="1174">Tegenover de toekomstige verheerlijking van den naam Gods door de heidenen stelt de profeet de tegenwoordige onteering van dien naam door de Joodsche priesters, die de tafel des Heeren, het altaar, ontreinigden door hunne onreine offers, zoodat ook wat er op gelegd wordt, Hebr.: ‘de opbrengst’ van het altaar, d.i. het aan de priesters toekomende aandeel verachtelijk is, door hen zelven veracht en versmaad wordt, te gelijk met het vuur, dat het offer verslindt; volgens den grondtekst verfoeien zij ook ‘het eten daarvan’, van die offerspijze.</note>.</verse>

<verse osisID="Mal.1.13"> En gij hebt gezegd: Zie, met wat moeite! en gij hebt er op ge-</verse> 
<verse osisID="Mal.1.1">blazen<note n="1175">Wat een moeite, zeggen zij, kost het om van die verachtelijke spijs te eten! Ja, met afschuw hebt gij op die spijze geblazen; zulk een walg hebt gij van uwe offermaaltijden!</note>, zegt de Heer der heerscharen; en gij hebt aangebracht van het geroofde, wat lam is en krank, en gij hebt de offergave aangebracht<note n="1176">Van het geroofde, want van gestolen goed schaften zij zich offers aan. De offergave, het spijsoffer, dat als bijkomende offerande der bezoedelde slachtoffers eveneens voor God onrein was.</note>; zal Ik die aanvaarden uit uwe hand? zegt de Heer.</verse>

<verse osisID="Mal.1.14"> Vervloekt de bedrieger, die in zijne kudde een mannelijk dier heeft en, eene gelofte doende, den Heere slachtoffert wat ziekelijk is; want een groot Koning ben Ik, zegt de Heer der heerscharen, en mijn naam is ontzaglijk onder de volkeren<note n="1177">Bij vrijwillige offers, waaronder ook die worden begrepen, welke krachtens vrijwillige gelofte verbindend waren, was het geslacht der dieren niet voorgeschreven (vgl. Lev. III 1, 6). Had echter iemand het volmaakte beloofd (een voortreffelijk mannelijk dier), dan was hij een bedrieger, indien hij in plaats daarvan onder een of ander voorwendsel een ziekelijk vrouwelijk dier den Heer ten offer bracht. De Koning, dien de heidensche volkeren vol ontzag zullen huldigen, wil zich niet ongestraft door zijn eigen volk op die minachtende wijze laten behandelen.</note>.</verse>

</chapter>

      
<chapter osisID="Mal.2">
 

<title>Hoofdstuk II.</title><p>Levi vroeger en nu (v. 1-9). Misbruiken bij het sluiten en het ontbinden des huwelijks (v. 10-16).</p>


<verse osisID="Mal.2.1"> En nu, tot u deze verordening, o priesters.</verse>

<verse osisID="Mal.2.2"> Indien gij niet wilt hooren, en indien gij niet wilt ter harte nemen, eere te geven aan mijnen naam, spreekt de Heer der heerscharen, zal Ik over u gebrek zenden, en zal Ik uwe zegeningen vloeken, ja Ik zal ze vloeken, omdat gij het niet ter harte genomen hebt<note n="1178">Deze verordening (v. 1), te weten dat de priesters, indien zij weigeren eere te geven aan mijnen naam door het opvolgen mijner wetten, streng zullen gestraft worden. Gebrek aan het noodige levensonderhoud; Hebr:. ‘den vloek’. Uwe zegeningen door God aan de heilige priesters beloofd en in v. 5 leven en vrede genoemd. Volgens het Hebr. had God die zegeningen reeds in vloek verkeerd om de zonden van I 7-14.</note>.</verse> 


<verse osisID="Mal.2.3"> Zie, Ik, wegwerpen zal Ik van u het schouderstuk, en strooien zal Ik op uw aangezicht den drek uwer feesten, en die zal u bij zich opnemen<note n="1179">Het schouderstuk der geofferde dieren, het wettig aandeel der priesters Lev. VII 32; Deut. XVIII 3, zal God hun ontnemen; m.a.w. Hij zal hen van hunne bediening ontzetten. Sommigen lezen in het Hebr.: God zal ‘hunnen arm bestraffen’, d.i. bedreigend verbieden nog te zegenen; anderen: God zal hun zaad, hunne nakomelingschap doen ophouden. Den smaad, dien God op die plichtvergeten priesters zal doen neerkomen, verklaart Hij onder het volgende, afschuw wekkende beeld: Ik zal den drek, dien de offerdieren op de feesten in de voorhoven des tempels achterlieten, u in het aangezicht werpen, en wederkeerig zal die drek u bij zich op den mestkuil opnemen, want daar hoort gij thuis.</note>.</verse>

<verse osisID="Mal.2.4"> En gij zult weten, dat Ik u deze verordening heb gezonden, opdat mijn verbond met Levi zij, zegt de Heer der heerscharen<note n="1180">Gij zult weten, d.i. door die droevige ondervinding erkennen, dat Ik, de almachtige God, u deze verordening van v. 2, die ernstige vermaning en bedreiging heb gezonden, d.i. doen voorhouden, opdat mijn verbond met Levi, dat zegening belooft, maar ook straf bedreigt, zij, d.i. besta, ten volle vervuld worde. Het Hebr. kan ook vertaald worden: ‘omdat mijn verbond met Levi is’ of bestaat. Krachtens dat verbond (vgl. Eccli. XLV 6-8; Num. XXV 12, 13) hadden de priesters op zich genomen den Heer oprecht te dienen en hunne bediening waardig te vervullen. Op die voorwaarde zou God hen zegenen, maar het plichtverzuim gestreng straffen.</note>.</verse>

<verse osisID="Mal.2.5"> Mijn verbond met hem was ten leven en ten vrede; en Ik gaf hem vreeze, en hij vreesde Mij, en hij sidderde voor het aanschijn van mijnen naam<note n="1181">Dat verbond met den stam van Levi strekte hem ten leven en ten vrede, tot geluk en welvaart, toen hij van zijnen kant de door God gestelde voorwaarde, te weten, de onderhouding van Gods wet, vervulde; tot dit einde bezielde God de priesterschap met heilige vreeze, en hij, b.v. Phineës, vreesde Mij. Vgl. Num. XXV 7-13.</note>.</verse>

<verse osisID="Mal.2.6"> De wet der waarheid was in zijnen mond, en ongerechtigheid werd niet gevonden op zijne lippen; in vrede en in rechtmatigheid wandelde hij met Mij, en velen wendde hij af van ongerechtigheid<note n="1182">De wet (thora, onderwijzing) der waarheid, d.i. de ware uitlegging der wet; hieraan beantwoordde ook zijn levenswandel. Zijn woord en voorbeeld strekten ter bekeering van afdwalenden en zondaars, terwijl daarentegen de toenmalige priesters het volk tot zonde verleidden (v. 8).</note>.</verse>

<verse osisID="Mal.2.7"> Want de lippen des priesters zullen de wetenschap bewaren, en de wet zal men vragen uit zijnen mond, omdat hij een engel van den Heer der heerscharen is<note n="1183">Een engel, d.i. een gezant; de priester is de middelaar tusschen God en zijn volk, aan hetwelk hij Gods wet moet verklaren, die hij derhalve behoort te kennen; deze wetenschap is hier bedoeld. Hoeveel meer gelden deze tekstwoorden voor de priesters van het Nieuwe Verbond!</note>.</verse> 


<verse osisID="Mal.2.8"> Gij echter, gij zijt afgeweken van den weg, en gij hebt zeer velen ten val gebracht in de wet; ijdel hebt gij gemaakt het verbond met Levi, zegt de Heer der heerscharen<note n="1184">In de wet, d.i. door uwe verkeerde onderwijzing in de wet. IJdel hebt gij enz., d.i. gij zijt door uw plichtverzuim de schuld, dat de zegenrijke beloften aan den stam Levi in u niet vervuld worden.</note>.</verse>

<verse osisID="Mal.2.9"> Daarom maakte ook Ik u verachtelijk en gering voor al de volksstammen, evenals gij mijne wegen niet hebt gehouden en den persoon hebt aangezien in de wet<note n="1185">Gering, d.i. zonder aanzien, volgens de straf der wedervergelding: evenals zij God en zijne wet veracht hebben, zullen ook zij verachtelijk zijn (vgl. I 6, 7, 12) voor al de volksstammen of familiën van Israël. In de wet, d.i. in hare toepassing; niet volgens de billijkheid der zaak, maar volgens de genegenheid voor den persoon hadden zij geoordeeld.</note>.</verse>

<verse osisID="Mal.2.10"> Is niet één vader ons aller vader? Heeft niet één God ons geschapen? Waarom dan versmaadt een ieder onzer zijnen broeder, schendend het verbond onzer vaderen<note n="1186">De misbruiken aangaande het huwelijk, welke de profeet thans gaat bestraffen, vooreerst de huwelijken met heidensche vrouwen, waren des te stuitender, omdat de Israëlieten onder elkander op dubbelen titel broeders waren. Want God, de Schepper aller menschen, is bovendien de Vader van Israël, dien Hij als zoon heeft aangenomen; vgl. I 6. Waarom versmaadt enz., door zijne volksgenooten achter heidenen te stellen, gelijk uit het volgende blijkt; Hebr.: ‘waarom zouden wij tegen elkander trouweloos handelen, om het verbond onzer vaderen te verbreken’, het verbond, waardoor Israël aan Jehova toegewijd en van de heidensche volken was afgezonderd; vgl. Exod. XIX 5, 6; XXIV 8.</note>?</verse>

<verse osisID="Mal.2.11"> Overtreding heeft Juda gepleegd, en een gruwel is bedreven in Israël en in Jerusalem; want Juda onteerde het heiligdom des Heeren, dat Hij liefheeft, en huwde de dochter van een vreemden god<note n="1187">Overtreding van het door God met hunne vaderen gesloten verbond (v. 10); want de grondtekst heeft: ‘Trouweloos heeft Juda gehandeld’. Het huwelijk met een heidensche vrouw, die een vreemden god, alzoo niet Jehova, tot vader heeft, was eene onteering van het heiligdom des Heeren, d.i. van het aan God toegewijd en geheiligd volk. Wat volgens I Esdr. IX, X; II Esdr. XIII 23-31 velen in Juda, ook priesters en levieten, misdeden, wordt hier van gansch Juda gezegd, omdat die gruwel het geheele volk bezoedelde. Het verbod der wet (Exod. XXXIV 16; Deut. VII 3, 4) gold eigenlijk alleen Chanaänietische vrouwen, maar Esdras en Nehemias hadden het om wijze redenen tot alle heidensche vrouwen uitgestrekt.</note>.</verse>

<verse osisID="Mal.2.12"> Uitroeien zal de Heer den man, die dit doet, den meester en den leerling, uit de tenten van Jacob, en den offeraar van gave aan den Heer der heerscharen<note n="1188">Uitroeien, hem en zijn geslacht verdelgen, uit de tenten enz., uit het uitverkoren volk. Meester en leerling, een ieder zonder uitzondering, maar inzonderheid den offeraar, den priester.</note>.</verse>

<verse osisID="Mal.2.13"> Ook dit nog hebt gij gedaan: gij bedektet met tranen het altaar des Heeren, met geween en gehuil<note n="1189">Ook dit nog, een tweede misdaad bij de eerste. De profeet bedoelt het verstooten der wettige huisvrouw, waardoor zij oorzaak waren, dat het altaar bedekt werd met tranen van die onrechtmatig verstootenen, die in den tempel bij Jehova kwamen klagen.</note>, zoodat Ik niet langer zal neerzien op het offer, noch iets als welgevallig zal aannemen uit uwe hand.</verse>

<verse osisID="Mal.2.14"> En gij zeidet: Waarom? Dewijl de Heer getuige geweest is tusschen u en de vrouw uwer jeugd, die gij versmaad hebt: en zij was uwe gezellin en de vrouw uws verbonds<note n="1190">Getuige van den wettig gesloten echt en dus wreker van uwe ontrouw. De vrouw uwer jeugd, aan wie gij uwe eerste liefde verpand hadt en met wie gij het plechtig verbond hadt aangegaan.</note>.</verse>

<verse osisID="Mal.2.15"> Heeft niet één ze gemaakt, en is zij niet een overschot van zijnen geest? En waarnaar streeft de ééne anders dan naar het zaad Gods? Bewaart dan uwen geest, en wil de vrouw uwer jeugd niet versmaden<note n="1191">De H. Hiëronymus verklaart deze duistere tekstwoorden en zijne vertaling aldus: Heeft niet één God de vrouw gemaakt uit de ribbe des mans? En is zij niet een overschot van den geest of den adem Gods, dien Hij eerst aan Adam had ingeblazen? of, een overschot van den geest des mans, daar man en vrouw, gelijk zij één vleesch zijn (Gen. II 24), ook door één geest en hart zijn bezield? En naar wat streeft de ééne God anders dan naar het zaad Gods? m.a.w. is het niet Gods bedoeling, dat gij uit eene Israëlietische vrouw echte zonen van Abraham, kinderen Gods, zult voortbrengen? Is het dan niet een gruwel haar te verstooten voor eene heidin? Bewaar dan uwen geest en laat u niet verleiden door wellust tot heidensche vrouwen. - Anderen vertalen den grondtekst: ‘En niet één heeft dit gedaan, terwijl nog een rest van geest in hem was. En waarom (deed het) de eenige? Immers hij streefde naar het zaad Gods’; m.a.w. niemand, die nog een sprankje van den geest Gods in zich heeft overgehouden, zal zoo goddeloos handelen. De ééne op wien die echtbrekers zich beriepen, schijnt Abraham te zijn, die Agar verstooten had; maar de profeet antwoordt, dat de aartsvader zoo handelde om wille van het zaad Gods, het kind der belofte, Isaac (vgl. Gen. XXI). Bewaar dan uwen geest, d.i. den u door God medegedeelden geest van toewijding en opoffering.</note>.</verse>

<verse osisID="Mal.2.16"> Wanneer gij van haar een afkeer hebt, verstoot haar, zegt de Heer, de God van Israël; maar het onrecht zal diens gewaad bedekken, zegt de Heer der heerscharen<note n="1192">Oppervlakkig kon het schijnen, dat de Vulgaattekst de echtscheiding om reden van afkeer toelaat; doch de strenge veroordeeling van zulk eene echtscheiding in de voorafgaande verzen sluit duidelijk deze opvatting uit. De H. Hiëronymus beschouwt het eerste halfvers als een door de Joden naar aanleiding van Deut. XXIV 1-4 tegen die veroordeeling gemaakte opwerping, waarop dan in het tweede halfvers wordt geantwoord. Anderen vatten het aldus op: Verstoot haar, indien gij dit durft bestaan, maar weet wel, dat het onrecht door u gepleegd voor een ieder openbaar is en dus als 't ware uw gewaad bedekt. Duidelijker is de grondtekst: ‘Want Ik haat de echtscheiding, .... en zoo iemand bedekt met onrecht zijn gewaad’, d.i. hij staat openbaar bekend als een boosdoener. De hier uitgesproken haat van God tegen de echtscheiding is niet in strijd met het in Deut. XXIV 1 aan de Israëlieten gegeven verlof, om wegens gewichtige redenen de wettige vrouw met een scheidbrief weg te zenden. Want vooreerst is hier sprake van de veelvuldige echtscheidingen, welke destijds zonder wettige redenen, uit louter afkeer tegen de Israëlietische en uit wellustige liefde tot heidensche vrouwen geschiedden. Daarenboven had, volgens de woorden van den Zaligmaker (Matth. XIX 8), Moses de echtscheiding onder zijn volk slechts toegestaan om grooter kwaad te voorkomen; want het huwelijk is volgens zijne oorspronkelijke instelling onverbreekbaar.</note>; bewaart uwen geest en wilt niet versmaden.</verse>

<verse osisID="Mal.2.17"> Gij hebt den Heer moede gemaakt met uwe woorden; en gij zeidet: Waarmede hebben wij Hem moede gemaakt? Daardoor, dat gij zegt: Ieder, die kwaad doet, is goed in de oogen des Heeren en zoodanigen zijn Hem welgevallig; of ten minste: Waar is de God des gerichts<note n="1193">Met dit vers begint eene nieuwe aanklacht tegen de ontevredenen, die morden tegen Gods voorzienigheid, daar Hij den heidenen in het rond welvaart verleende en zijn volk daarentegen scheen te vergeten. Waar is de God des gerichts, die volgens de profeten komen zal om zijne vijanden te straffen? Hierop antwoordt Malachias III 1-6.</note>?</verse>

</chapter>

      
<chapter osisID="Mal.3">
 

<title>Hoofdstuk III.</title><p>De Messias als Rechter (v. 1-6). Nalatigheid in het opbrengen der tienden en eerstelingen (v. 7-12). Verschillend lot der goeden en der kwaden (v. 13-18).</p>


<verse osisID="Mal.3.1"> Zie, Ik zend mijnen engel, en hij zal den weg bereiden voor mijn aangezicht<note n="1194">Mijnen engel of gezant, eene toespeling op den naam van Malachias (zie Inleiding), aan wien God, in de verre toekomst zijnen grooten opvolger, den wegbereider en voorlooper van Christus, den H. Joannes den Dooper toont; zie Matth. XI 10, waar de Zaligmaker uitdrukkelijk leert, dat Joannes de godsgezant is, dien Malachias hier aankondigt; vgl. Is. XL 3-5. Hij, die hier spreekt: Ik zend, is, blijkens het slotwoord van dit vers, de Heer der heerscharen; voor Hem, voor zijn aangezicht zal die godsgezant den weg bereiden. Hij dus, die komen zal, de Messias, is God zelf.</note>. En terstond zal tot</verse> 
<verse osisID="Mal.3.1">zijnen tempel komen de Heerscher, dien gij zoekt, en de engel des verbonds, dien gij begeert. Zie, Hij komt, zegt de Heer der heerscharen<note n="1195">Terstond na zijnen wegbereider, Hebr.: ‘onverwachts’, want ondanks de prediking van den H. Joannes zal de Messias bij zijne komst zijn volk onvoorbereid vinden. Hij, dien zij zoeken, wiens komst zij begeeren, is volgens II 17 de God des gerichts; hier wordt Hij genoemd de Heerscher: deze naam nu wordt uitsluitend gegeven aan Jehova, den éénen, waren God. Hij zelf is de engel des Verbonds, d.i. de door God gezonden middelaar om het door de profeten (vgl. Jer. XXXI 31) voorspelde Nieuwe Verbond te stichten. Hij zal komen tot zijnen tempel, den tempel van Jerusalem, den eenigen tempel van den waren God, om dien volgens de profetie van Aggeüs II 8 te verheerlijken door zijne tegenwoordigheid. Hoe uitdrukkelijk betuigt derhalve dit woord van den Heer der heerscharen de godheid van den Messias.</note>.</verse>

<verse osisID="Mal.3.2"> En wie zal kunnen bevatten den dag van zijne komst, en wie zal bestand zijn om hem te zien? Want Hij is als een smeltend vuur en als kruid der vollers<note n="1196">Hebr.: ‘Wie zal den dag zijner komst verdragen en wie zal bestaan bij zijne (des dags) verschijning? Want Hij is als het vuur van den smelter en als loog der vollers’. De profeet teekent den Messias als Rechter, want ‘tot een oordeel zal Hij in de wereld komen’ Joan. IX 39; vgl. Matth. III 12. Een streng oordeel van scheiding tusschen de halsstarrige ongeloovigen en de ware geloovigen zal Hij houden, gelijk het vuur het schuim van het edele metaal, gelijk het loog der vollers het onreine uit de wol afscheidt. De aan God ontrouwe Israëlieten, die zoo ongeduldig vragen naar de komst van dien Rechter, mogen dus wel toezien, of zij op zijne komst voorbereid zijn; vgl. Am. V 18, 20; Joël II 11.</note>.</verse>

<verse osisID="Mal.3.3"> En Hij zal gezeten zijn, een smelter en louteraar van zilver, en Hij zal reinigen de zonen van Levi en hen louteren als goud en als zilver, en zij zullen den Heere offers opdragen in gerechtigheid<note n="1197">Gezeten, als Rechter. Zinspelend op de zondige priesters (II 8) van dien tijd, die wel het minst voorbereid waren op de komst van den God des gerichts, zegt de profeet, dat de Messias vooral zijne priesters door beproevingen, door zorgvuldige voorbereiding enz. zal reinigen, opdat zij ‘het spijsoffer’ (Hebr. mincha, zie I 11), het onbloedig offer des Nieuwen Verbonds zullen opdragen in gerechtigheid, in eene heilige gesteldheid. Zij heeten zonen van Levi in denzelfden zin, waarin de Christenen ‘het zaad van Abraham’ (Gal. III 29) genoemd worden.</note>.</verse>

<verse osisID="Mal.3.4"> En welgevallig zal den Heere zijn het offer van Juda en van Jerusalem, als in de dagen des voortijds en als in de oude jaren<note n="1198">Het offer, wederom mincha gelijk I 11, van Juda en Jerusalem, d.i. van Christus' Kerk, die een nieuw Juda en een nieuw Jerusalem is. Als in de dagen enz., b.v., zooals de Canon der H. Mis verklaart, gelijk het offer van Abel, van Abraham en van Melchisedech.</note>.</verse>

<verse osisID="Mal.3.5"> En Ik zal tot u naderen ten gerichte, en Ik zal een vaardig getuige zijn tegen de toovenaars en de overspelers en de meineedigen en hen, die gewelddadig het loon onthouden aan den daglooner, weduwen en weezen en den vreemdeling verdrukken, en Mij niet gevreesd hebben, zegt de Heer der heerscharen<note n="1199">De profeet antwoordt meer rechtstreeks op de II 17 gestelde vraag: de Rechter zal spoedig komen en voor velen zal Hij te spoedig als een vaardig getuige hunner zonden optreden. Met het oog op zijne tijdgenooten noemt hij de vooral toen heerschende zonden.</note>.</verse>

<verse osisID="Mal.3.6"> Want Ik, Ik ben de Heer, en Ik verander niet; en gij, zonen van Jacob, gij zijt niet vergaan<note n="1200">Ik, de Heer, Jehova, verander niet, d.i. Ik ben nog altijd, al verdraag Ik een tijd lang de goddeloozen, de gestrenge God des gerichts, maar ook de getrouwe God des verbonds, wiens getrouwheid vooral blijkt uit het voortbestaan van Israël, terwijl andere volken aan den ondergang zijn prijsgegeven (vgl. I 3, 4). Want ook Israël had verdiend te vergaan; sinds de dagen toch enz. v. 7.</note>.</verse>

<verse osisID="Mal.3.7"> Sinds de dagen toch uwer vaderen zijt gij afgeweken van mijne voorschriften, en gij hebt ze niet onderhouden. Keert weder tot Mij, en Ik zal wederkeeren tot u, zegt de Heer der heerscharen. En gij zeidet: Waarin zullen wij wederkeeren<note n="1201">Met deze liefdevolle uitnoodiging tot bekeering, waarop de Joden met echt farizeeschen trots antwoorden, gaat de profeet over tot het bestraffen hunner nalatigheid in het betalen der tienden en der eerstelingen.</note>?</verse>

<verse osisID="Mal.3.8"> Zal dan een mensch God kwellen? want gij kwelt Mij. En gij zeidet: Waarin kwellen wij U? In de tienden en in de eerstelingen<note n="1202">Affigere, eigenlijk: aan het kruis hechten; en dit bedoelt ook de H. Hiëronymus blijkens zijne verklaring, welke deze woorden meer op het lijden van den Godmensch dan op het bestelen van God toepast. Naar het zinverband schijnt kwellenn bedoeld, d.i. last of onrecht aandoen; volgens den zin der Septuagint: heimelijk bedriegen of bestelen in het achterhouden der tienden: zie Lev. XXVII 30-33; Num. XVIII 20-30; en der eerstelingen van vee, granen enz.: zie Deut. XII 6; XVIII 4; Ezech. XLIV 30. Vgl. II Esdr. X 35-37; XIII 5.</note>.</verse>

<verse osisID="Mal.3.9"> En met armoede<note n="1203">Hebr.: ‘met den vloek’. Vgl. II 2. Dat plichtverzuim heeft hun den vloek der armoede bezorgd.</note> zijt gij gevloekt, want Mij kwelt gij, geheel het volk.</verse> 


<verse osisID="Mal.3.10"> Brengt het gansche tiend in de graanschuur, en er zij spijze in mijn huis; en stelt Mij hierin op de proef, zegt de Heer, of Ik u niet de watersluizen des hemels zal openen en voor u zal uitstorten zegen in overvloed<note n="1204">Het gansche tiend, zonder iets van het verschuldigde achter te houden. In de graanschuur, Hebr.: ‘in het voorraadhuis’ van den tempel; vgl. II Par. XXXI 11, 12; II Esdr. X 38, 39. Spijze, d.i. levensonderhoud voor priesters en levieten (Num. XVIII 21) en wat verder noodig was voor de behoeften des tempels; vgl. II Esdr. X 32, 33. Stelt Mij op de proef, d.i. volbrengt uwe verplichting, en gij zult ondervinden, dat Ik inderdaad uwe getrouwheid beloon met zegen, d.i. met gewenschten regen en bijgevolg met vruchtbaarheid. Vgl. Gen. VII 11.</note>.</verse>

<verse osisID="Mal.3.11"> En bestraffen zal Ik voor u den vraat<note n="1205">Den vraat, den vraatzuchtigen sprinkhaan, bestraffen, d.i. door mijn almachtig woord beletten schade toe te brengen.</note>, en niet verderven zal hij de vruchten van uw land; en niet onvruchtbaar zal de wijnstok zijn op het veld, zegt de Heer der heerscharen.</verse>

<verse osisID="Mal.3.12"> En gelukkig zullen u prijzen alle volken; want gij zult een begeerlijk land zijn, zegt de Heer der heerscharen.</verse>

<verse osisID="Mal.3.13"> Al te hard zijn Mij uwe woorden, zegt de Heer<note n="1206">De profeet keert terug tot die ontevredenen, die morden, dat het lot der vromen slechter was dan dat der zondaars. Al te hard, d.i. onverdraaglijk.</note>.</verse>

<verse osisID="Mal.3.14"> En gij zeidet: Wat hebben wij tegen U gesproken? Gij zeidet: IJdel is hij, die God dient; en wat gewin, dat wij zijne geboden hebben onderhouden, en dat wij gewandeld hebben in rouwgewaad voor den Heer der heerscharen.</verse>

<verse osisID="Mal.3.15"> Dies prijzen wij thans gelukkig de overmoedigen; want gebouwd zijn zij, die goddeloosheid bedrijven; en zij hebben God op de proef gesteld en zij zijn behouden gebleven<note n="1207">Het zijn nog woorden dier morrende Israëlieten. De overmoedigen, die er zich op beroemden God te kunnen ontberen en uit zich zelven gelukkig te zijn. Zij zijn gebouwd, d.i. hebben welvaart, een gelukkig nakroost enz.; vgl. Exod. I 21; Jer. XII 16. Door hunnen slechten levenswandel hebben zij God op de proef gesteld, of Hij ook de zonden kon en zou straffen, en toch zijn zij behouden gebleven, d.i. aan den ondergang ontkomen.</note>.</verse> 


<verse osisID="Mal.3.16"> Alsdan hebben zij, die den Heer vreezen, gesproken, een ieder tot zijnen naaste; en de Heer luisterde en heeft het gehoord; en er werd een gedenkboek voor zijn aangezicht geschreven voor wie den Heer vreezen en zijnen naam gedenken<note n="1208">Tegenover de morrenden stelt de profeet de godvreezenden, die, geërgerd door die godlasterende taal, tot elkander spreken, raad houden om middelen te beramen tegen die ergernis. De Heer aanhoorde dat met welgevallen. Het beeld der opteekening in een, voor het aanschijn des Heeren liggend, gedenkboek is ontleend aan de gewoonte der koningen, die de namen van degenen, welke zich voor hen verdienstelijk hadden gemaakt, in een boek lieten opschrijven, om hen te zijnen tijde te beloonen; vgl. Ps. LV 9 naar het Hebr.; Esth. VI 1; Dan. VII 10.</note>.</verse>

<verse osisID="Mal.3.17"> En zij zullen Mij zijn, spreekt de Heer der heerscharen, ten dage dat Ik het doe, ten eigendom; en Ik zal hen sparen, gelijk een man zijnen zoon spaart, die hem dient<note n="1209">Ten dage, dat Ik het doe, d.i. dat Ik gericht zal houden; dan zal Ik die godvreezenden als mijn eigendom (Exod. XIX 5), als mijn uitverkoren geslacht met vaderlijke liefde en medelijden sparen.</note>.</verse>

<verse osisID="Mal.3.18"> En gij zult u wenden en zien<note n="1210">Eene Hebr. zegswijze: gij zult wederom zien, wat reeds zoo dikwerf, b.v. in het strafgericht over Sodoma, klaarblijkelijk was, thans echter bij den tegenspoed der vromen en de welvaart der goddeloozen niet meer scheen te bestaan, te weten, wat onderscheid enz.</note>, wat onderscheid er is tusschen den rechtvaardige en den goddelooze, tusschen dengene, die God dient, en dengene, die Hem niet dient.</verse>

</chapter>

      
<chapter osisID="Mal.4">
 

<title>Hoofdstuk IV.</title><p>De dag des Heeren voor de goeden en de kwaden (v. 1-3). Slotvermaning (v. .4 De komst van Elias (v. 5-6).</p>


<verse osisID="Mal.4.1"> Want zie, de dag zal komen, ontstoken als een oven; en alle hoovaardigen en allen, die goddeloosheid bedrijven, zullen zijn als stoppelen; en in vlam zetten zal hen de komende dag, zegt de Heer der heerscharen; en die zal hun overlaten wortel noch tak<note n="1211">De dag des Heeren, waarop Hij gericht oefent over de goddeloozen. Zulk een dag des gerichts was inzonderheid voor de Joden de dag van wraak, waarop de Romeinen den Joodschen staat geheel en al vernietigden; maar dit en andere godsgerichten zijn slechts een voorspel en eene afschaduwing van den laatsten oordeelsdag, die hier vooral bedoeld wordt. De vergelijking van den oven ziet op III 2, 3: het smeltvuur zal de boetvaardigen louteren, doch de hoovaardige goddeloozen verteren als stoppelen, wat hier beteekent als kaf, dat na het wannen overblijft en op het veld verbrand werd (vgl. Matth. III 12); wortel noch tak (de twee uiteinden van den boom), d.i. geheel en al. Het beeld des vuurs zal op den laatsten oordeelsdag werkelijkheid worden; dan zal het vuur de gansche aarde louteren en zal de Rechter de goddeloozen overleveren aan het eeuwig vuur der hel; vgl. Matth. XXV 41; 1 Cor. III 15; II Thess. I 8; II Petr. III 12.</note>.</verse> 


<verse osisID="Mal.4.2"> En opgaan zal ulieden, die mijnen naam vreest, de Zon der gerechtigheid, en genezing zal zijn in hare vleugelen; en gij zult uitgaan en springen als kalveren uit de kudde<note n="1212">De opgaande zon is de bron van leven en vreugde in dit leven; hare vleugelen zijn de lichtende en koesterende stralen, die genezing aanbrengen voor alle kwalen: een treffend beeld voor de Zon der gerechtigheid, d.i. de gerechtigheid, die als een zon is. Zij gaat op bij de komst van den Messias, die daarom in de H. Liturgie (Antiphona major 21 Dec.) ‘de Zon der gerechtigheid’ genoemd wordt. Vgl. Is. LX 1-3, 19. Bij zijne eerste komst is Hij als eene zon opgegaan over de wereld, die in duisternis van dwaling en zonde verkeerde, en heeft Hij genezing gebracht voor alle geestelijke kwalen der ziel; maar vooral bij zijne tweede komst zal Hij voor de zijnen als de zon der gerechtigheid, der eeuwige gelukzaligheid verschijnen en ‘allen traan van hunne oogen afwisschen’ enz. Apoc. XXI 4. Het geluk en de vreugde der rechtvaardigen schildert de profeet in een herderlijk beeld: zij, die ten tijde der beproeving zich schuil hielden (Is. XXVI 20), zullen uitgaan, d.i. vroolijk en jubelend optreden, en springen als dartele kalveren uit de kudde.</note>.</verse>

<verse osisID="Mal.4.3"> En vertreden zult gij de goddeloozen, daar zij asch zullen zijn onder uwe voetzolen, ten dage dat Ik het doe<note n="1213">Een beeld der verheffing van Gods dienaren, die de goddeloozen, hunne vroegere verdrukkers, zullen vertreden (vgl. Mich. IV 13); daar zij asch enz., d.i. diep vernederd en machteloos zullen zijn ten dage enz., zie III noot 16. Wat onderscheid alzoo tusschen goeden en kwaden!</note>, zegt de Heer der heerscharen.</verse>

<verse osisID="Mal.4.4"> Gedenkt aan de wet van Moses, mijnen dienstknecht, welke Ik hem gelast heb op Horeb voor gansch Israël, aan de geboden en aan de rechten<note n="1214">Eene slotvermaning, ten einde de dag des Heeren niet ter veroordeeling, maar ter zaliging moge strekken. Gedenkt aan, d.i. overweegt en onderhoudt, de wet, al de geboden en de rechten, d.i. elk harer voorschriften (vgl. II Esdr. X 29). Die wet van Horeb of Sinaï, door Christus volmaakt, is ook voor ons de regel, volgens welken wij geoordeeld zullen worden.</note>.</verse>

<verse osisID="Mal.4.5"> Zie, Ik zal u zenden Elias den profeet, voordat kome de dag des Heeren, de groote en verschrikkelijke.</verse>

<verse osisID="Mal.4.6"> En keeren zal hij het hart der vaderen tot de kinderen en het hart</verse> 
<verse osisID="Mal.4.1">der kinderen tot hunne vaderen, opdat Ik wellicht niet kome en het land sla met den ban<note n="1215">Wanneer de volheid der heidenen zal zijn ingegaan in de Kerk, zal het Joodsche volk tot het geloof in Christus worden geroepen; vgl. Rom. XI 25. Hoe en wanneer dit zal geschieden, zegt deze laatste profetie. Voordat kome de dag des Heeren, die met nadruk de groote enz. genoemd wordt (vgl. Joël II 31), te weten vóór den laatsten oordeelsdag, zal God zenden den profeet Elias, die niet gestorven is, maar levend werd opgenomen (IV Reg. II 11; Eccli. XLVIII 9). Hij zal de harten der ongeloovige Joden, die wegens ongeloof afgekeerd zijn van de harten hunner vaderen, bekeeren tot den Messias, in wien hunne vaderen, Abraham enz., geloofd hebben. Dit zal geschieden, opdat de rechtvaardige Rechter niet gedwongen zij het land te slaan met den ban der verdelging, d.i. het Joodsche volk te slaan met den banvloek der eeuwige verdoemenis. Vgl. Eccli. XLVIII 10; Matth. XVII 11; Marc. IX 11.</note>.</verse>


</chapter>
</div>
<div canonical="true" osisID="1Macc" type="book">
		<title short="1Machabeën" type="main">De Boeken der Machabeën</title>
		<title>Inleiding</title>
<p><hi type="bold">Ongeveer</hi> 260 jaren mochten er sedert den tijd van Nehemias vervlogen zijn geweest, toen de trouw van het volk Gods op een harde proef werd gesteld, die echter, dank aan de vrome onverschrokkenheid van eenige ware Israëlieten, ten slotte uitliep op het herwinnen der overlang verloren onafhankelijkheid. Gedurende al dien tijd namelijk had Israël vooreerst het somtijds zwaar drukkende juk der Perzische koningen moeten torsen. Wel bracht, naar het schijnt, Alexander de Groote, die de Perzische heerschappij vernietigde en Palestina evenals Egypte bij zijn rijk inlijfde, eenige verpoozing; maar na zijn plotseling overlijden werd de toestand des te erger, doordien zijne veldheeren elkander de deelen van zijn onmetelijk rijk betwistten, met dien uitslag, dat twaalf jaren na zijnen dood vier groote rijken ontstonden, namelijk Syrië onder de heerschappij van Seleucus, Egypte onder die van Ptolemeüs, Thracië onder de regeering van Lysimachus, en Macedonië onder die van Cassander.</p>
<p>Nu werd Palestina een twistappel tusschen Syrië en Egypte. Ptolemeüs Lagi, koning van Egypte, ontnam het in 320 vóór Christus door zijnen veldheer Nicanor aan Laomedon, die door Perdiccas, veldheer van Alexander, als landvoogd over Syrië en Palestina was  aangesteld geweest, maar moest het in 314 vóór Christus wederom aan Antigonus overlaten. Nadat het in 312 door Ptolemeüs heroverd en in 311 weder verloren was, werd het in 301 opnieuw onderworpen aan Egypte en het bleef zulks ook tot 218, toen het vermeesterd werd door Antiochus den Groote, eenen afstammeling van Seleucus. Wel is waar moest deze het na den slag van Raphia in 216 weder aan Egypte afstaan, maar omstreeks het jaar 200, vooral na zijne overwinning bij Paneas in 198 vóór Christus, kwam hij voorgoed in het bezit van Palestina, dat dan ook geheel en al bij het Syrische rijk werd ingelijfd.</p>
<p>Werd nu in geheel dat tijdperk het land als om strijd door Syriërs en Egyptenaren geteisterd, toch schaadde dit den godsdienstzin en het daarmede verbonden volksbestaan der Israëlieten veel minder dan hun toenemend verkeer met de Grieken, die destijds in Syrië en Egypte den toon aangaven. Dientengevolge begonnen namelijk niet weinigen, vooral onder de meer aanzienlijke Israëlieten, zich allengs te schikken naar de zeden, gewoonten en instellingen dier heidenen, en, om zulks te vergoelijken, poogden zij zelfs de leeringen van den voorvaderlijken godsdienst in overeenstemming te brengen met die der Grieksche wijsbegeerte. Erger nog werd het, toen de koningen van Syrië die heidensche zeden en instellingen met alle geweld aan het-Israëlietische volk wilden opdringen.</p>
<p>Was dit minder het geval geweest onder Antiochus III den Groote en onder Seleucus IV Philopator - alhoewel deze den tempel te Jerusalem had willen plunderen - des te hachelijker werd de toestand onder de nagenoeg twaalfjarige regeering (176 tot 164 vóór Christus) van Antiochus IV Epiphanes, die den tempel plunderde en ontheiligde en niets onbeproefd liet om geheel Palestina tot het heidendom te brengen. Tal van ongodsdienstigen en lauwen (I Mach. I 11, 39; II 44) vielen dan ook af en verzaakten aan de Wet; maar ook tal van vromen (Hebr. ‘chasidim’, vandaar de Hasideën, Asideën of Assideën genaamd) bleven standvastig en niet weinigen, zooals Eleazar (II Mach. VI 16 volg.) en de zeven zoogenaamde Machabeesche broeders met hunne moeder (II Mach. VII), gaven een schitterend voorbeeld van heldenmoed en van onkreukbare trouw aan de Wet.</p>
<p>Allengs ontstond dan ook een krachtig verzet tegen den barbaarschen gewetensdwang. Mathathias, een bejaard priester, plaatste zich aan het hoofd eener schaar van getrouwen, en dezen bevochten onder zijne aanvoering en vooral onder die van zijnen heldhaftigen zoon Judas eene reeks van overwinningen, ten gevolge van welke de macht der Syrische koningen gefnuikt, de tempel te Jerusalem gereinigd en de openbare godsdienst hersteld werd.</p>
<p>Na den dood van Judas zette zijn broeder Jonathas den strijd voort en wel met zulk gevolg, dat in het eerste jaar na zijnen dood (I Mach. XIII 41, 42), onder het bestuur van zijnen broeder Simon, het Israëlietische volk in het bezit kwam en onder Simon's zoon en opvolger, Joannes Hyrcanus, in het volle bezit bleef van zijne heroverde onafhankelijkheid.</p>
<p>De zonen van Mathathias worden door Flavius Josephus Asmoneën  genoemd, waarschijnlijk naar Simeon, den grootvader van Mathathias, die den bijnaam droeg van ‘hassjamon’ d.i. de Vette, Rijke of Machtige. Judas, de derde zoon van Mathathias, ontving het eerst den bijnaam van ‘Machabeër’, volgens de meeste nieuweren zooveel als ‘hameraar’, waarschijnlijk omdat hij van zijne jeugd af aan (I Mach. II 66) zoo dikwerf de vijanden van zijn volk verpletterde. Naderhand werd die eerenaam ook gegeven aan de broeders van Judas, aan zijne bloedverwanten en aan alle Israëlieten, die onder aanvoering van dat heldhaftig geslacht voor altaar en haardsteden vochten tegen de Syrische dwingelandij, of die gedurende de vervolging van Antiochus Epiphanes den marteldood ondergingen, zooals Eleazar en de reeds genoemde zeven broeders-martelaren. Vandaar ook, dat de twee canonieke boeken, welke de geschiedenis behelzen van die dwingelandij, die heldendaden en overwinningen, den naam dragen van Boeken der Machabeën.</p>
<p>Beide deze boeken verhalen nagenoeg dezelfde feiten en wel in dier voege, dat het Tweede slechts eene aanvulling is der zeven eerste hoofdstukken van het Eerste Boek. Dit begint met de regeering van Antiochus Epiphanes (176 vóór Christus) en loopt tot aan het begin der regeering van Joannes Hyrcanus, zoon van Simon, den Machabeër (136 vóór Christus). Het Tweede Boek begint met het laatste jaar van Seleucus IV Philopator (187 tot 176 vóór Chr.), dus iets vroeger dan het eerste, en eindigt met de overwinning van Judas op Nicanor en de bevrijding van Jerusalem (161 vóór Christus).</p>
<p>Het Eerste Boek der Machabeën is naar alle waarschijnlijkheid oorspronkelijk in het Hebreeuwsch, althans in het Arameesch geschreven. Wel is waar is die oorspronkelijke tekst verloren gegaan, maar Origenes en de H. Hiëronymus hebben hem nog gekend en de talrijke hebraïsmen, die in den Griekschen tekst voorkomen, wijzen evenzeer op een Hebreeuwschen oorsprong, als enkele uitdrukkingen van dien tekst, welke aan een minder gelukkige vertaling van Hebreeuwsche woorden en zinnen doen denken. De schrijver van het Boek is onbekend; vermoedelijk was hij een Israëliet uit Palestina; immers afgezien van de taal, waarin het boek oorspronkelijk geschreven werd, wordt daarin een zoo nauwkeurige kennis der plaatsgesteldheid van dat land ten toon gespreid, dat men die enkel bij een inboorling kan veronderstellen of althans bij iemand, die tal van jaren in Palestina verbleef. Dat hij ten tijde van Joannes Hyrcanus (136 tot 106 vóór Christus) leefde en zijn werk kort vóór of na diens dood voltooide, kan men met grond opmaken uit de slotverzen van het laatste hoofdstuk.</p>
<p>De schrijver van het Eerste Boek schijnt enkel een trouw verslag te hebben willen geven van hetgeen de vaderlandsche helden van dien tijd voor godsdienst en vrijheid verricht hadden. Hij verhaalt dan ook de feiten eenvoudig, zakelijk en nagenoeg kroniekachtig, zonder bijmenging van godsdienstige beschouwingen. Niettemin ademt het geheele boek een vromen godsdienstijver, daar de verhaalde feiten uiteraard reeds duidelijk genoeg spreken om bij den lezer gevoelens van geloof en van vertrouwen op Gods voorzienigheid en rechtvaardigheid op te wekken. Enkele daadzaken, die dieperen indruk moesten maken, behandelt de schrijver daarom dan ook uitvoeriger, zelf smet aanwending van beeldspraak en van dichterlijk parallelisme; daarenboven haalt hij gesprekken en gebeden aan, waarin gewag gemaakt wordt van de oudtijds door God ten bate der Israëlieten gewrochte wonderen: ongetwijfeld met de bedoeling om zijnen tijdgenooten het vertrouwen in te boezemen, dat God hen zal blijven bijstaan, mits zij van hunnen kant Hem niet verlaten.</p>
<p>Het geschiedkundig gezag van het Eerste Boek der Machabeën wordt ten huidigen dage nagenoeg algemeen erkend; trouwens de schrijver spreekt van de meeste feiten klaarblijkelijk als ooggetuige, en voor de overige beschikte hij over echte bronnen en archieven (vgl. VIII 22-32; X 18; XI 30 volg.; XII 6-23; XIII 36-40; XV 2-9); daarenboven blijken zijne plaatsbeschrijvingen volkomen juist en wordt zijn verhaal bevestigd door het eensluidend getuigenis der ongewijde geschiedschrijvers.</p>
<p>De schrijver van het Tweede Boek der Machabeën is even onbekend als die van het Eerste; maar de warme vaderlandsliefde en de uitgebreide plaatsbeschrijvende kennis, die in het boek aan den dag gelegd worden, kunnen slechts eigen geweest zijn aan een Israëliet, die te Jerusalem of althans in Palestina geleefd heeft. Ongetwijfeld schreef hij zijn werk in het Grieksch; immers de twee uit Jerusalem naar de Israëlieten in Egypte gezonden brieven, waarmede het boek begint, waren klaarblijkelijk in het Grieksch geschreven, daar die Israëlieten te dien tijde het Hebreeuwsch in zoo geringe mate verstonden, dat een Grieksche vertaling der boeken van het Oude Testament voor hen onontbeerlijk gebleken was. Het Grieksch daarentegen was ook voor de Israëlieten in Palestina de gewone taal in hun verkeer met de Grieksch sprekende Seleuciden en Ptolemeüssen evenals in hunne staatkundige vriendschapsbetrekkingen met de Romeinen en Spartanen (vgl. o.a. I Mach. VIII 19 volg.; XII 1 volg.). Wat meer zegt, in tegenstelling met het Eerste Boek komen er in het Tweede slechts enkele hebraïsmen voor, en zelfs deze vindt men ook bij andere Joodsche schrijvers, die destijds in hunne werken het Grieksch bezigden; daarenboven wijzen de groote zuiverheid van taal, de vloeiende stijl, de Grieksche bouw der perioden en tal van eigenaardig Grieksche wendingen beslist op eenen oorspronkelijk Griekschen tekst. Ook getuigt de schrijver (II Mach. II 24), dat zijn werk slechts de verkorting is eener geschiedenis in vijf deelen van een zekeren ‘Jason van Cyrene’, die zich in zijn werk ongetwijfeld van het in zijne geboorte- of woonplaats gebruikelijke Grieksch zal bediend hebben. Had de schrijver van II Mach. diens werk niet alleen verkort, maar ook in het Hebreeuwsch of Arameesch vertaald, hij zou zulks zonder twijfel vermeld hebben. Overigens verraden de voor- en de narede, die van den verkorter zelf zijn, zulk een kennis van het Grieksch, dat men den stijl en de uitdrukkingen van zijn geheel werk gerust aan hem en niet aan Jason kan toeschrijven.</p>
<p>Omtrent den persoon van Jason van Cyrene moet men zich bij gissingen bepalen; zeker is het echter, dat hij zijn werk voltooid had vóór den dood van Judas den Machabeër; immers zijn verkorter, de schrijver van het Tweede Boek der Machabeën, maakt van dien dood geen gewag, maar zegt (II Mach. XV 38), dat na de tweede overwinning van Judas op Nicanor de heilige stad steeds in het bezit der Israëlieten  bleef; daar dit laatste nu, blijkens I Mach. IX 33, 53, na den dood van Judas niet meer het geval was, moet Jason wel vóór diens dood (161 vóór Christus) de laatste hand aan zijn werk hebben gelegd.</p>
<p>Het Tweede Boek der Machabeën, de verkorting van Jason's werk, en dus van jongere dagteekening, schijnt vóór het jaar 123 vóór Christus voltooid te zijn geweest; immers het begint met eenen brief (II Mach. I 1-10<hi type="italic">a</hi>), welke bestemd was om de Israëlieten in Egypte op te wekken tot de viering van het feest der tempelwijding, zonder dat echter eenige beweegreden daartoe in dien brief wordt aangevoerd. Om nu aan die opwekking meer klem bij te zetten, werd die brief ongetwijfeld verzonden met de rest van het Tweede Boek, dat een doorloopende lofspraak op den tempel bevat en de geschiedkundige reden van bovengenoemd feest uiteenzet. Daar nu genoemde brief (II Mach. I 10<hi type="italic">a</hi>) gedagteekend is van het jaar 188 naar de tijdrekening der Seleuciden (dus 124 of 123 vóór Christus), moet het gansche boek vóór dien tijd voltooid geweest zijn.</p>
<p>Bij genoemden brief is (II Mach. I 10<hi type="italic">b</hi> - II 19) een tweede gevoegd, die wel geen dagteekening draagt, maar blijkbaar veel ouder is; immers hij is gericht tot Aristobulus, ‘leermeester’ van Ptolemeüs IV Philometor (181-146 vóór Chr.), en wel namens ‘Judas’, ongetwijfeld den Machabeër. Daar deze nu in 161 vóór Chr. sneuvelde en de brief (II Mach. I 16) den dood vermeldt van Antiochus Epiphanes (164 vóór Christus), moet men hem wel laten dagteekenen van ongeveer 162 vóór Christus en kan men dus met grond zeggen, dat het Tweede Boek in zijn geheel tusschen 162 en 123 vóór Christus geschreven werd.</p>
<p>De schrijver van II Mach. schijnt zich vooral ten doel gesteld te hebben de in Egypte en elders verspreide Israëlieten aan te sporen tot trouwe naleving der Wet en tot deelneming aan de godsdienstoefeningen in den tempel te Jerusalem; immers deze was en bleef het middelpunt der godsdienstige en staatkundige eenheid van het uitverkoren volk, dat zich alleen door trouwe vervulling zijner plichten jegens God het volledig bezit zou kunnen verdienen en verzekeren van zijne nationale zelfstandigheid. Om dat zijnen lezers in te prenten gaat de schrijver steeds redekunstig te werk. Wel is waar verhaalt hij de verschillende feiten meestal in de tijdsorde, waarin zij plaats grepen, al is hij niet gewoon daarbij telkens de dagteekening te voegen; maar hij laat niet na herhaaldelijk zijn persoonlijk gevoelen over daden en personen in korte, maar scherp teekenende woorden in te lasschen. Dikwijls wijst hij op den natuurlijken of bovennatuurlijken samenhang der gebeurtenissen; doeltreffend verhaalt hij tal van wonderbare verschijningen en feiten van bovennatuurlijken aard, om te bewijzen, dat God met zijn volk Israël is. Omgekeerd vermeldt hij ook de kwellingen, waarmede God de Israëlieten door de heidenen liet teisteren om hen (vgl. IV 17; VII 32, 38) te kastijden voor het schenden der Wet en hen tot trouwer naleven daarvan te nopen; maar dan wijst hij er tevens op, hoe de Heer het tot boetvaardigheid gebrachte volk wederom helpt en zijne vijanden dermate tuchtigt, dat zij (III 37-39; VIII 36; IX 12) de macht van den éénen waren God moeten erkennen.</p>
<p>Om nu zijnen lezers inzonderheid trouwen eerbied voor den tempel  te Jerusalem in te boezemen, plaatst de samensteller van het Tweede Boek vóór zijn verhaal bovenvermelden eersten brief, waardoor de Egyptische Joden, die eenen tempel te Heliopolis gebouwd hadden, worden uitgenoodigd om het jaarfeest der wijding van den éénen waren tempel te vieren. Daarbij voegt hij den reeds hierboven besproken tweeden brief van vroeger dagteekening, om er op te wijzen, dat de tweede tempel, al ontbrak daarin de Ark, niet minder door het vuur des hemels als Gods huis was gekenmerkt, dan zulks oudtijds met den tabernakel en met den tempel van Salomon geschied was. Vervolgens begint hij (III 1) het eerste deel van zijn verhaal met de geschiedenis van het wonderbaar behoud des tempels, en het tweede (XI 3) met de vermelding van een nieuw gevaar, dat den tempel bedreigde; eindelijk sluit hij elk der beide deelen (X 1-10 en XV 36-37) met een bericht over de feestdagen, die ter gedachtenis van de reiniging en het behoud des tempels zijn ingesteld en door het geheele Joodsche volk jaarlijks naar voorschrift moeten gevierd worden. Buitendien toont hij in den loop van zijn verhaal aan, hoe van den eenen kant wel is waar, met Gods toelating, wegens de zonden des volks (V 20), de tempel onteerd wordt, maar ook hoe van den anderen kant God de ontheiligers en lasteraars van zijnen tempel straft, en hoe dientengevolge de tempel heinde en verre bekend is (II 23) en door vorsten en volken wordt in eere gehouden (III 2; XIII 23).</p>
<p>Uit het voorafgaande blijkt, dat, zooals boven gezegd is, de tweede brief (I 10<hi type="italic">b</hi> - II 19) en de geheele overige inhoud van het Tweede Boek moesten dienen om de tot de Egyptische Joden in den eersten brief gerichte uitnoodiging geschiedkundig te staven, en dat het geheele Tweede Boek als toelichting met den eersten brief (II Mach. I 1) aan de Egyptische Joden werd verzonden.</p>
<p>Het geschiedkundig gezag van het Tweede Boek wordt gewraakt door hen, die alle geloof aan bovennatuurlijke gebeurtenissen en wonderen verwerpen. Intusschen zijn zij niet bij machte te bewijzen, dat alle geloofwaardigheid dient ontzegd te worden aan Jason, die een tijdgenoot was der personen en getuige der gebeurtenissen, welke in zijn werk besproken werden. Wat zijnen verkorter betreft, deze heeft, door het aangeven van Jason's werk als zijne bron (II 24), zich reeds bij zijne tijdgenooten tegen alle verdenking van bedrog of onwaarheid gevrijwaard. Enkele moeilijkheden, die in de twee brieven of in het verhaal voorkomen, o.a. omtrent den dood van Antiochus Epiphanes (I 12-16), het ontsteken van het heilig vuur (I 19-22), het opbouwen van den tempel door Nehemias (I 18) en het verbergen der Ark door Jeremias (II 5 volg.), vorderen wel eenige opheldering van den tekst, maar kunnen evenmin met grond als bewijzen tegen de geloofwaardigheid van brieven en verhaal beschouwd worden als het verschil in dagteekening van dezelfde feiten, dat in de twee Boeken der Machabeën voorkomt.</p>
<p>In het Tweede Boek vindt men namelijk die feiten een jaar vroeger gedagteekend dan in het Eerste (vgl. o.a. II Mach. XIII 1 met I Mach. VI 20). Naar men algemeen aanneemt, komt dat, doordien de schrijvers der twee boeken wel beiden de feiten opgeven naar de tijdrekening  ‘der Seleuciden’ of ‘der Grieken’, maar zich, evenals anderen te dien tijde, omtrent het begin dier tijdrekening op een verschillend standpunt plaatsen. Seleucus namelijk, een der veldheeren van Alexander den Groote, veroverde Syrië en Babylonië in 312 vóór Christus. Daarvan uitgaande rekenden de Syriërs het jaar 312, de Babyloniërs daarentegen het jaar 311 vóór Christus als het eerste jaar van de tijdrekening der Seleuciden; daarbij kwam nog, dat destijds het jaar niet overal met dezelfde maand begonnen werd. Nu beschouwde, naar men nagenoeg algemeen aanneemt, de Schrijver van I Mach. het jaar 312 als het eerste jaar, maar het is onzeker, of hij de lentemaand Nisan, naar de wijze der Joden, dan wel de herfstmaand Tisjri, naar de wijze der Syriërs, als de eerste maand van het jaar rekende. De schrijver van het Tweede Boek rekende daarentegen, naar algemeen aangenomen wordt, de herfstmaand Tisjri als eerste van het jaar, maar het blijkt niet, of hij het jaar 312 vóór Chr. dan wel 311 als eerste jaar van de tijdrekening der Seleuciden beschouwde. Daar nu omtrent den eersten dag van het eerste jaar dier tijdrekening tusschen beide manieren van tellen een verschil kan zijn van zes, twaalf of zelfs achttien maanden, is het niet te verwonderen, dat de twee schrijvers, van een verschillenden dag uitgaande, voor een en hetzelfde feit een verschillend jaar opgeven zonder daarom met elkander in tegenspraak te komen.</p>
<p>Is dus het historisch gezag van de beide Boeken der Machabeën onaantastbaar, niet minder zeker blijkt uit getuigenissen, die van de tweede eeuw dagteekenen, dat beide van den beginne onder de boeken gerekend werden, aan welke door de H. Kerk goddelijk gezag wordt toegekend. Dat beide boeken zich ook in den Canon der Alexandrijnsche Israëlieten bevonden en bij de Palestijnsche in de hoogste eere werden gehouden, kan wel moeielijk betwist worden, en zoo heeft dan het Vaticaansch Concilie, overeenkomstig het getuigenis der Kerk gedurende alle eeuwen en op het voetspoor van het Concilie van Trente, met het volste recht beide boeken genoemd onder het getal dergene, die onder Gods bijzondere ingeving geschreven zijn.</p>
<p>De Hebreeuwsche tekst van het Eerste Boek der Machabeën werd allerwaarschijnlijkst reeds vroegtijdig in het Grieksch vertaald; immers die vertaling werd reeds door Flavius Josephus gebruikt en door de Hellenisten in hunnen Canon opgenomen. Naar die Grieksche vertaling werd de Syrische en die der Itala bezorgd. Deze laatste werd met de Latijnsche vertaling van het Tweede Boek uit de Itala in de Vulgata overgenomen.</p>
<p>Buiten deze twee boeken bestaan er nog twee andere, het Derde en Vierde Boek der Machabeën genoemd. Het Derde bevat een verhaal der aanslagen van Ptolemeüs IV Philopator tegen den tempel te Jerusalem en de Israëlieten van Egypte; het Vierde verhaalt eenigszins uitvoeriger en met eenig verschil in de bijzonderheden de geschiedenis van Eleazar en die van de zeven broeders, waarvan in het Tweede Boek melding gemaakt wordt. Geen van beide boeken wordt door de H. Kerk als goddelijk erkend.</p>
<p>Met het Eerste en Tweede Boek der Machabeën wordt dus de reeks der door God ingegeven geschiedkundige boeken van het Oude Verbond  gesloten. Toen zij geschreven werden, was de tijd genaderd, waarop de reeds in het Boek Genesis vermelde en in de daarop volgende boeken zoo dikwijls en telkens duidelijker herhaalde voorspellingen omtrent den goddelijken Stichter van het Nieuwe Verbond gingen verwezenlijkt worden. De door Daniël (IX 23 volg.) bepaalde jaarweken begonnen ten einde te spoeden; de door hem (Dan. VIII) voorspelde strijd tusschen Perzen en Grieken was beslecht, het Grieksche rijk (Dan. VIII 22) in vier zwakkere rijken verdeeld en de goddelooze vervolger van het heilige volk (Dan. VIII 23-25 en I Mach. I; II Mach. I 11-16) door Gods macht vernietigd. Niet zonder reden nu wordt in den aanhef van het Eerste Boek (I 1-10) op dien strijd en die verdeeling gewezen en van de aanslagen en den dood der vervolgers in beide boeken uitvoerig melding gemaakt; niet zonder reden ook laten de schrijvers der beide boeken het Romeinsche rijk, het vierde der groote wereldrijken (Dan. II 29-45), als uit de verte opdoemen: het is, als wilden zij uitdrukkelijk wijzen op de vervulling der voorspellingen omtrent den Messias en tevens de gebeurtenissen met den vinger aantoonen, die de vestiging en uitbreiding van zijn Rijk in de wereld zouden voorafgaan en vergemakkelijken. Wel beijveren zich beide schrijvers door feiten te bewijzen, hoe God nog steeds trouw de beschermende God van het Oude Verbond is; wel toont de schrijver van het Tweede Boek door tal van wonderbare gebeurtenissen aan, dat de tempel te Jerusalem het eenige door God uitverkozen heiligdom van den ouden geopenbaarden godsdienst moest blijven; maar voor den vromen Israëliet was die trouw tevens een onderpand, dat God ook ongetwijfeld de in het Oude Testament zoo dikwijls herhaalde beloften omtrent den Stichter van een Nieuw Verbond zou vervullen, en de verheffing van den tweeden tempel moest hem noodzakelijkerwijze er aan herinneren, hoe, naar de voorspelling van Aggeüs (II 7, 8), de Verlosser der wereld dezen tempel door zijne tegenwoordigheid zou komen verheerlijken.</p>
<p>Zoo sluiten zich dan de twee Boeken der Machabeën waardig en doelmatig aan bij de historische en profetische boeken van het Oude Verbond, en wijzen zij tevens door hunnen inhoud op Dengene, die, als ‘het einde der Wet’ (Rom. X 4), het Oude Verbond zou vervullen en van Wien in het Nieuwe Verbond de vernieuwing, verheffing en heiliging van alles zou uitgaan, Jesus Christus, den Koning der eeuwen, aan Wien alle eer en glorie.</p>
<chapter osisID="1Macc.1"> 


<title>Hoofdstuk I.</title><p>Veroveringen en dood van Alexander den Groote (v. 1-8). Verdeeling van zijn rijk (v. 9-10). Antiochus IV Epiphanes beklimt den troon (v. .11 Vele Israëlieten verzaken aan de Wet (v. 12-16). Antiochus verovert Egypte, plundert den tempel te Jerusalem en richt er een bloedbad aan (v. 17-29). Een zijner cijnsheffers herhaalt dit en legt in den versterkten burcht een bezetting (v. 30-89). Ontvolking der stad en gewelddadige afschaffing van den godsdienst op bevel van Antiochus (v. 40-64). Trouw van vele Israëlieten (v. 65-67).</p>
<verse osisID="1Macc.1.1"><hi type="bold">E</hi>N het geschiedde<note n="1216">Het voegwoord en staat hier, gelijk elders, naar Hebreeuwsch gebruik om het verhaal in te leiden, misschien om het vast te knoopen aan de voorafgaande bijbelsche verhalen.</note>, nadat Alexander, zoon van Philippus, de Macedoniër, die het eerst in Griekenland regeerde<note n="1217">Alexander de Groote beklom den troon van Macedonië in 336 vóór Christus, als opvolger van zijn vader Philippus II. Dezen werd wel na den slag van Cheronea (338 vóór Christus) op de algemeene vergadering der Grieken te Corinthe het opperbevelhebberschap in den oorlog tegen de Perzen opgedragen, maar het was er nog ver af, dat de Grieken aan hem onderworpen waren. De weerstand van dezen hield eerst op, nadat vooral de Thebanen overwonnen waren door zijnen opvolger Alexander, die dus feitelijk het eerst over geheel Griekenland regeerde. Mogelijk staat hier het eerst om er op te wijzen, dat hij de voorganger was van degenen, die vermeld worden in v. 9.</note>, uit het land Cethim<note n="1218">Cethim was de gemeenschappelijke naam voor alle ten westen van Palestina gelegen kustlanden en eilanden der Middellandsche Zee. Hier wordt inzonderheid Macedonië bedoeld.</note> getogen was en Darius, koning der Perzen en Meden, verslagen had<note n="1219">Namelijk Darius III Codoman, bij Issus in 333 v.Chr. en bij Arbela-Gaugamela in 331.</note>,</verse>

<verse osisID="1Macc.1.2"> dat hij vele veldslagen leverde en de vestingen van allen vermeesterde en koningen der aarde van het leven beroofde<note n="1220">Door koningen worden hier wel buiten Darius de Perzische satrapen of onderkoningen bedoeld, waarvan er ongetwijfeld velen gedurende den krijgstocht van Alexander omkwamen, o.a. de moordenaar van Darius, Bessus, die den koningstitel had aangenomen als Artaxerxes IV.</note>.</verse>

<verse osisID="1Macc.1.3"> En hij trok door tot aan de grenspalen der aarde<note n="1221">Tot aan den Hydaspes. Verder was destijds het aardrijk onbekend.</note>, en hij bemachtigde den buit van eene menigte volkeren; en de aarde zweeg voor zijn aanschijn<note n="1222">De aarde, d.i. Griekenland en wat ten oosten daarvan lag, was rustig aan zijn gezag onderworpen.</note>.</verse>

<verse osisID="1Macc.1.4"> En hij verzamelde krijgsmacht en een uitermate sterk leger, en zijn hart verhief zich en werd trotsch<note n="1223">Na zijne overwinningen op Darius, zoo zelfs, dat hij zich goddelijke eer deed bewijzen.</note>.</verse>

<verse osisID="1Macc.1.5"> En hij vermeesterde landstreken van volken en landsbestuurders<note n="1224">Hier worden waarschijnlijk zoowel de Perzische landvoogden of satrapen als andere Aziatische alleen-heerschers bedoeld. Na de inneming van Tyrus trok Alexander, volgens het getuigenis van Flavius Josephus, naar Jerusalem; de hoogepriester ging hem, aan het hoofd van de aanzienlijksten der stad, te gemoet en toonde hem de profetie van Daniël, waarin hem de verovering van Perzië voorspeld werd. Geen wonder, dat hij de Joden met welwillendheid bejegende.</note>, en zij werden hem cijnsbaar.</verse>

<verse osisID="1Macc.1.6"> En daarna werd hij bedlegerig, en hij zag in, dat hij ging sterven.</verse>

<verse osisID="1Macc.1.7"> En hij riep zijne dienaren van aanzien, die met hem van de jeugd af waren opgevoed, en hij verdeelde zijn rijk onder hen, terwijl hij nog leefde<note n="1225">De ongewijde geschiedschrijvers hadden klaarblijkelijk omtrent dit punt geen bepaalde en zekere gegevens, maar melden, dat daarover verschillende verhalen in omloop waren. Overigens zegt de schrijver hier alleen, dat Alexander onder hen zijn rijk verdeelde, d.i. aan ieder een provincie ter besturing toewees, nl. als onderkoning, wellicht onder het opperbestuur van Perdiccas of van een ander; immers blijkens. v. 10 verklaarden zij zich eerst na Alexanders dood onafhankelijk.</note>,</verse>

<verse osisID="1Macc.1.8"> - En Alexander regeerde twaalf jaren en stierf<note n="1226">In het jaar 323 v.Chr., het 33ste zijns levens. Feitelijk regeerde hij twaalf jaren en acht maanden.</note> -</verse>

<verse osisID="1Macc.1.9"> en zijne dienaren erlangden de heerschappij, ieder in zijne plaats;</verse>

<verse osisID="1Macc.1.10"> en allen zetten zich de kroon op na zijnen dood, en hunne zonen na hen, gedurende vele jaren, en de ellenden vermeerderden op aarde<note n="1227">Allen voerden oorlog tegen elkander; vijf van hen namen den koningstitel aan; na eenen oorlog van twaalf jaren, die ongetwijfeld veel ellende bracht, bleven er nog vier rijken gevestigd (zie de Inleiding blz. 245); twee daarvan, Egypte en Syrië, beoorloogden elkander herhaaldelijk, ten gevolge waarvan de ellenden vermeerderden op aarde. Dit had inzonderheid plaats voor de Joden onder de regeering van Antiochus IV, wiens wandaden de schrijver thans gaat vermelden.</note>.</verse>

<verse osisID="1Macc.1.11"> En uit hen ontsproot een zondige wortelspruit, Antiochus de Doorluchtige, zoon van koning Antiochus, die te Rome gijzelaar was geweest; en hij werd koning ten jare honderd zeven en dertig van de heerschappij der Grieken<note n="1228">Antiochus IV, de Doorluchtige of Epiphanes, was een zoon van Antiochus III den Groote, en de broeder van Seleucus IV Philopator, wien hij als koning opvolgde ten nadeele van diens zoon; deze werd later evenwel koning als Demetrius I Soter. Antiochus III had zijnen eigen zoon Antiochus als gijzelaar naar Rome moeten zenden ter uitvoering der vredesvoorwaarden van Magnesia. Deze verbleef daar van 188 tot 176 vóór Christus, toen zijn broeder Seleucus IV hem uitwisselde tegen zijn eigen zoon Demetrius. Nadat Seleucus door Heliodorus vergiftigd was, maakte Antiochus zich meester van den troon en regeerde van het jaar 137 tot 149 naar de jaartelling der Seleuciden of van de heerschappij der Grieken (zie de Inleiding blz. 250). Genoemde jaartelling wordt ook wel die der Syro-Macedoniërs genoemd of, minder juist, die van Alexander den Groote. Bij het berekenen der jaartallen naar de tijdrekening der Seleuciden verschillen zoowel de schriftverklaarders als de andere schrijvers somtijds van elkander, aangezien zij het eerste jaar van die tijdrekening op een verschillend tijdstip laten beginnen. Neemt men aan, dat genoemd jaar voor het grootste gedeelte samenvalt met het jaar 312 vóór Christus, dan regeerde Antiochus IV van 176 tot 164 v.Chr.</note>.</verse>

<verse osisID="1Macc.1.12"> In die dagen<note n="1229">Niet lang nadat Antiochus aan de regeering gekomen was.</note> traden uit Israël boosaardige zonen<note n="1230">De voornaamsten van hen waren Jesus, later Jason genaamd, en anderen, die II Mach. IV 7 volg. en V vermeld worden.</note> op, en zij overreedden velen, zeggende: Laten wij gaan en bondgenootschap sluiten met de heidenen<note n="1231">Het sluiten van een bondgenootschap met de heidenen van Palestina was verboden door de Wet (vgl. Exod. XXIII 32; XXXIV 15); blijkens v. 15, 16 werd nog iets ergers, de ineensmelting met de heidenen, beoogd door de afvalligen, die, in tegenspraak met de geheele geschiedenis van het uitverkoren volk, de ellenden van Israël aan de trouwe vervulling der Wet in dat punt toeschreven.</note>, die zich rondom ons bevinden; want sedert wij van hen geweken zijn, hebben ons vele ellenden getroffen.</verse>

<verse osisID="1Macc.1.13"> En het voorstel scheen goed in hunne oogen.</verse>

<verse osisID="1Macc.1.14"> En eenigen uit het volk waren bereidvaardig en begaven zich naar den koning; en hij gaf hun machtiging om de gerechtigheid der heidenen te betrachten<note n="1232">Namelijk zonder vrees voor de straffen, waarmede de Wet degenen bedreigde, welke de rechten, wetten, instellingen, godsdienstige en zedelijke gebruiken der heidenen tot de hunne maakten.</note>.</verse>

<verse osisID="1Macc.1.15"> En zij bouwden te Jerusalem een worstelperk, naar de regels der heidenen<note n="1233">Voor worstelspelen, wedloopen enz. Blijkens II Mach. IV 12 liepen de goede zeden daar het grootste gevaar en was het den afvalligen hoofdzakelijk te doen om de jeugd te bederven.</note>;</verse>

<verse osisID="1Macc.1.16"> ook maakten zij zich voor- huiden<note n="1234">Door een heelkundige bewerking deden zij de sporen der besnijdenis verdwijnen om bij het baden en in de oefenplaats voor heidenen te kunnen doorgaan.</note> en zij weken af van het heilig Verbond en sloten zich aan bij de heidenen en verkochten zich om kwaad te doen<note n="1235">Zij verplichtten zich vrijwillig om kwaad te doen, gelijk tot allerlei diensten gehouden slaven.</note>.</verse>

<verse osisID="1Macc.1.17"> En het bewind werd gevestigd voor het aanschijn van Antiochus<note n="1236">Hij ontwaarde, dat zijn door overweldiging verworven gezag genoegzaam gevestigd was, vooral sedert hij door de Romeinen als koning was erkend geworden.</note>, en hij ondernam het heerschappij te oefenen in het land Egypte om over de twee rijken te heerschen.</verse>

<verse osisID="1Macc.1.18"> En hij drong Egypte binnen met eene machtige schare, met wagens en olifanten en ruiters en eene talrijke menigte schepen<note n="1237">Antiochus drong herhaaldelijk Egypte binnen. Eerst in het jaar 171 v.Chr., na den dood van zijne zuster Cleopatra, weduwe van Ptolemeüs VI Epiphanes, bij welke gelegenheid hij de Egyptenaren versloeg te Pelusium (vgl. Dan. XI 22-24); vervolgens in 170 om Ptolemeüs Philometor te handhaven tegen diens broeder, Ptolemeüs Evergetes II, bijgenaamd Physcon (vgl. Dan. XI 25-27); ten derden male tegen beide broeders, in 167 v.Chr., bij welke gelegenheid de Romeinen tusschenbeide kwamen. Blijkens II Mach. V 1 is hier van den tweeden krijgstocht sprake, in welken Antiochus bijna geheel Egypte veroverde. - Bij den vrede van Magnesia (zie noot 13) had Antiochus III zich verplicht, geene olifanten meer ten oorlog af te richten. Naar den geschiedschrijver Titus Livius schijnt hij die bepaling wel ontdoken te hebben en zijne opvolgers achtten zich klaarblijkelijk daardoor niet meer gebonden.</note>.</verse>

<verse osisID="1Macc.1.19"> En hij voerde oorlog tegen Ptolemeüs, koning van Egypte, en Ptolemeüs vreesde voor zijn aanschijn en vluchtte<note n="1238">Naar Alexandrië, dat door Antiochus tevergeefs belegerd werd.</note>, en er vielen talrijke gewonden.</verse>

<verse osisID="1Macc.1.20"> En hij vermeesterde de sterke steden in het land Egypte en hij bemachtigde den buit van het land Egypte.</verse>

<verse osisID="1Macc.1.21"> En Antiochus keerde terug, nadat hij Egypte geslagen had, in het jaar honderd drie en veertig, en hij trok op tegen Israël<note n="1239">Vgl. II Mach. V 11-16. Op een valsch gerucht over zijnen dood was een oproer uitgebarsten te Jerusalem.</note>,</verse>

<verse osisID="1Macc.1.22"> en hij rukte op naar Jerusalem met een machtige schare.</verse>

<verse osisID="1Macc.1.23"> En hij trad met hoovaardigheid het heiligdom binnen, en hij nam het gouden altaar en den kan- delaar des lichts en alle gereedschappen daarvan, en de tafel der toonbrooden en de plengvaten en de schalen en de gouden reukvaten en het voorhangsel en de kronen en het gouden sieraad, dat zich aan den voorkant des tempels bevond, en hij verbrijzelde alles<note n="1240">Bedoeld worden het met gouden platen beslagen reukaltaar, de groote kandelaar met zeven lampen, de tafel der toonbrooden, het voorhangsel van het heilige der heiligen, de ten offer gebrachte gouden en zilveren kronen en, naar het schijnt, gouden schilden, die tot sieraad aan den voorkant des tempels hingen (vgl. IV 57). In plaats van hij verbrijzelde alles heeft de Grieksche tekst: ‘hij rukte alles af’, nl. al het goud, dat op muren en voorwerpen was aangebracht.</note>.</verse>

<verse osisID="1Macc.1.24"> En hij nam het zilver en het goud en de kostbare vaten; en hij nam de verborgen schatten weg, die hij vond, en nadat hij alles genomen had<note n="1241">II Mach. V 21 wordt de buit geschat op 1800 talenten. Vgl. Dan. XI 32 volg.</note>, trok hij naar zijn land.</verse>

<verse osisID="1Macc.1.25"> En hij maakte eene slachting van menschen en sprak in grooten hoogmoed.</verse>

<verse osisID="1Macc.1.26"> En er geschiedde een groot rouwbedrijf in Israël en in elke hunner plaatsen;</verse>

<verse osisID="1Macc.1.27"> en de oversten en oudsten zuchtten, de jonkvrouwen en jongelingen verkwijnden, en de schoonheid der vrouwen verging.</verse>

<verse osisID="1Macc.1.28"> Elke echtgenoot hief geweeklaag aan, en die op het huwelijksbed zaten, waren in rouw<note n="1242">De jonggehuwde vrouwen. Het verdwijnen van opgewektheid en vreugde bij bruid en bruidegom wordt herhaaldelijk in het O.T. vermeld als een teeken en gevolg van rouw over een openbare ramp. Vgl. Jer. VII 39; XVI 9; Bar. II 23.</note>;</verse>

<verse osisID="1Macc.1.29"> en het land sidderde over zijne bewoners<note n="1243">Een persoonsverbeelding om den omvang der ramp te doen uitkomen.</note>, en het gansche huis van Jacob hulde zich in beschaming<note n="1244">Geheel het Israëlietische volk moest tegenover andere volken beschaamd staan over zijne berooving, zijne onmacht en zijn teleurgesteld vertrouwen op God.</note>.</verse>

<verse osisID="1Macc.1.30"> En na twee jaren tijds zond de koning eenen oppercijnsheffer naar de steden van Juda, en deze kwam te Jerusalem met een grooten troep<note n="1245">In 168 v.Chr. Antiochus was onlangs door de tusschenkomst der Romeinen uit Egypte verdreven, en wilde wellicht die schade en schande op de Joden verhalen. Daarom zond hij (vgl. II Mach. V 24) Apollonius met 22,000 man naar Judea.</note>.</verse> 


<verse osisID="1Macc.1.31"> En hij sprak tot hen vreedzame woorden met arglist, en zij sloegen geloof aan hem.</verse>

<verse osisID="1Macc.1.32"> En hij overviel plotseling de stad en trof ze met een zwaren slag en verdierf veel volk uit Israël.</verse>

<verse osisID="1Macc.1.33"> Ook bemachtigde hij den buit der stad, en hij stak ze in brand en vernielde hare huizen en hare muren rondom;</verse>

<verse osisID="1Macc.1.34"> en zij voerden de vrouwen gevankelijk weg en maakten zich meester van de kinderen en het vee.</verse>

<verse osisID="1Macc.1.35"> En zij bouwden om de stad van David een grooten en stevigen muur en hechte torens, en zij werd hun tot een burcht<note n="1246">In het Boek der Machabeën wordt daarom door de stad van David de citadel of burcht aangeduid, die de Syriërs gebouwd hadden om Jerusalem in bedwang te houden. In tegenstelling daarmede wordt de tempelberg of Moriah daarin ‘de berg Sion’ genoemd, evenals elders door ‘Sion’ de tempel wordt aangeduid. Omtrent de juiste ligging van den burcht der Syriërs is men het niet eens; waarschijnlijk echter lag de hier besproken stad van David op het zuidelijk gedeelte van den tempelberg, dat naar Flavius Josephus later, ten tijde van den hoogepriester Simon, door de Joden geslecht werd.</note>,</verse>

<verse osisID="1Macc.1.36"> en zij plaatsten daarin een zondig volk, booswichten, en zij versterkten zich daarin en zij stapelden wapens en levensmiddelen op en vergaderden den buit van Jerusalem,</verse>

<verse osisID="1Macc.1.37"> en legden dien daar neder, en zij werden tot een grooten valstrik<note n="1247">De burcht beheerschte stad en tempel, en het was den Syriërs daarom gemakkelijk van daar uit de inwoners van Jerusalem en de bezoekers van het heiligdom (v. 38) te belagen; het gelukte hun zich 26 jaren lang daarin staande te houden en Israël te dwarsboomen.</note>.</verse>

<verse osisID="1Macc.1.38"> En dit werd tot een hinderlaag voor het heiligdom en tot een boozen tegenstrever voor Israël;</verse>

<verse osisID="1Macc.1.39"> en zij vergoten onschuldig bloed rondom het heiligdom en zij bezoedelden het heiligdom<note n="1248">Vgl. II Mach. VI 4 volg.</note>.</verse>

<verse osisID="1Macc.1.40"> En de inwoners van Jerusalem vluchtten om hunnentwil, en zij werd tot een woonplaats van vreemdelingen, en zij werd vreemd voor haar zaad en hare kinderen verlieten haar.</verse> 


<verse osisID="1Macc.1.41"> Haar heiligdom werd woest als eene wildernis, hare feestdagen in rouw verkeerd, hare sabbatten in schande, hare heerlijkheden tot niets.</verse>

<verse osisID="1Macc.1.42"> Naar gelang van haren luister werd hare schande vermenigvuldigd<note n="1249">Hoe grooter vroeger haar luister was, des te meer werd zij thans onteerd.</note> en hare verhevenheid werd in rouw verkeerd.</verse>

<verse osisID="1Macc.1.43"> En koning Antiochus schreef aan zijn gansch rijk, dat het geheele volk één zou zijn en ieder zijne wet zou laten varen<note n="1250">De bedoeling van Antiochus schijnt wel geweest te zijn de eenheid en kracht van zijn rijk te bevorderen door eenheid van godsdienst, wetten en zeden bij zijne veelsoortige onderdanen. Vonden de overige, heidensche, volken (v. 44) er misschien destijds minder bezwaar in, zich te schikken naar den godsdienst en de wetten van hunnen beheerscher, voor de Israëlieten was dit een ontrouw aan God en bijgevolg de ondergang van hun volksbestaan.</note>.</verse>

<verse osisID="1Macc.1.44"> En alle volken stemden toe overeenkomstig het woord van koning Antiochus,</verse>

<verse osisID="1Macc.1.45"> en velen uit Israël stemden toe in zijnen dienst en offerden aan de afgoden en schonden den sabbat.</verse>

<verse osisID="1Macc.1.46"> En de koning zond brieven door bemiddeling van boden naar Jerusalem en naar alle steden van Juda, dat men de wetten zou volgen van de heidenen des lands,</verse>

<verse osisID="1Macc.1.47"> en verhinderen, dat er brand- en dank- en zoenoffers geschiedden in Gods tempel,</verse>

<verse osisID="1Macc.1.48"> en dat men het vieren van den sabbat en de feestdagen zou beletten.</verse>

<verse osisID="1Macc.1.49"> Ook beval hij de heilige plaatsen en het heilige volk Israël te verontreinigen<note n="1251">Door afgoderij enz. Zie v. 50, 51.</note>.</verse>

<verse osisID="1Macc.1.50"> En hij gaf bevel altaren op te richten en tempels en afgodsbeelden, en varkensvleesch en onreine dieren te slachtofferen,</verse>

<verse osisID="1Macc.1.51"> en hunne zonen onbesneden te laten en hunne zielen te bezoedelen in alle onreinheden en gruwelen, zoodat zij de Wet zouden vergeten en alle instellingen Gods veranderen<note n="1252">In plaats van de door God gegeven voorschriften, zedenwetten en godsdienstige plechtgebruiken die van het heidendom betrachten.</note>.</verse>

<verse osisID="1Macc.1.52"> En allen, die niet naar het bevel van koning Antiochus handelden, zouden moeten sterven.</verse>

<verse osisID="1Macc.1.53"> Overeenkomstig al die woorden schreef hij aan geheel zijn rijk; en hij stelde over het volk oversten aan, die tot uitvoering daarvan zouden dwingen.</verse>

<verse osisID="1Macc.1.54"> En dezen gaven aan de steden van Juda bevel offers op te dragen.</verse>

<verse osisID="1Macc.1.55"> En er sloten zich velen uit het volk aan bij degenen, die de Wet des Heeren hadden verlaten; en zij pleegden boosheden in het land,</verse>

<verse osisID="1Macc.1.56"> en zij deden het volk Israël vluchten naar verscholen plaatsen en naar schuilhoeken voor vluchtelingen.</verse>

<verse osisID="1Macc.1.57"> Den vijftienden dag der maand Casleu, in het jaar honderd vijf en veertig, plaatste koning Antiochus een afschuwelijk afgodsbeeld der verwoesting op het altaar Gods, en rondom in alle steden van Juda bouwde men altaren<note n="1253">In 168 v.Chr.; de maand Casleu viel in November-December. Blijkens v. 62 werden tien dagen daarna en vervolgens telkens op den 25en van elke maand offers opgedragen. Het afgodsbeeld was wellicht dat van Jupiter, daar Antiochus (vgl. II Mach. VI 2) beval den tempel naar dien afgod te noemen. De Septuagint heeft alleen ‘zij bouwden een gruwel der verwoesting’, waardoor dan wel een altaar bedoeld wordt; Fl. Josephus zegt, dat Antiochus op het altaar van den tempel een kleiner altaar deed plaatsen en daarop varkens liet slachtofferen. Vgl. v. 50 en 62. Een afgod of gruwel der verwoesting is hetzelfde als een verwoestende gruwel (De uitdrukking komt ook voor Dan. XI 31 en XII 11). Door het plaatsen van een afgodsbeeld, een gruwel in het oog van God en van den waren Israëliet, werd de tempel ontheiligd, door God verlaten en dientengevolge ook als verwoest, daar hij niet meer door de vrome Israëlieten kon bezocht worden.</note>,</verse>

<verse osisID="1Macc.1.58"> en voor de deuren der huizen en op de straten brandde men wierook en droeg men offers op<note n="1254">Ter eere der beschermgoden van huizen, straten en steden.</note>;</verse>

<verse osisID="1Macc.1.59"> en men verbrandde in het vuur de boeken der Wet Gods<note n="1255">De boeken van Moses en de overige heilige boeken.</note>, die men verscheurde.</verse>

<verse osisID="1Macc.1.60"> En een ieder, bij wien boeken van het Verbond des Heeren gevon- den werden, en al wie de Wet des Heeren onderhield, dien bracht men om naar het bevelschrift des konings.</verse>

<verse osisID="1Macc.1.61"> In hunne overmacht handelde men zoo met het volk Israël, dat telkens van maand tot maand in de steden gevonden werd<note n="1256">De zin is waarschijnlijk: zij brachten maandelijks op een bepaalden dag in de steden diegenen ter dood, die schuldig bevonden waren.</note>.</verse>

<verse osisID="1Macc.1.62"> En den vijf en twintigsten der maand offerde men op het altaar, dat tegenover het offeraltaar was<note n="1257">Zoo geschiedde het om zelfs den schijn te vermijden, dat aan Jehova geofferd werd.</note>.</verse>

<verse osisID="1Macc.1.63"> En de vrouwen, die hare zonen besneden<note n="1258">D.i. door mannen deden besnijden. Vgl. v. 64.</note>, werden omgebracht naar het bevel van koning Antiochus,</verse>

<verse osisID="1Macc.1.64"> en men hing de kinderen op aan (haren) hals in al hunne huizen<note n="1259">Gr.: ‘en zij plunderden hunne huizen’.</note>, en die hen besneden hadden doodde men.</verse>

<verse osisID="1Macc.1.65"> En velen uit het volk Israël besloten bij zich, niets onreins te eten, en zij verkozen veeleer te sterven, dan zich door onreine spijzen te bezoedelen<note n="1260">Vgl. II Mach. VI 18 volg. en VII.</note>;</verse>

<verse osisID="1Macc.1.66"> en zij wilden Gods heilige Wet niet schenden, en zij werden omgebracht;</verse>

<verse osisID="1Macc.1.67"> en een groote verbolgenheid kwam over het volk in hevige mate<note n="1261">Gods verbolgenheid was ontstoken wegens de vroegere zonden des volks en daarom kastijdde Hij het in hevige mate door Antiochus. Vgl. II Mach. VII 32.</note>.</verse>

</chapter>

      
<chapter osisID="1Macc.2"> 
 

<title>Hoofdstuk II.</title>
<p>Smart van Mathathias over de rampen van stad en volk (v. 1-14). Hij weigert de Wet te overtreden (v. 15-22), doodt twee afgodendienaars (v. 23-26) en roept alle vromen op om hem te volgen naar het gebergte (v. 27-28). Velen, die naar de woestijn gevlucht waren, worden door de heidenen op een sabbatdag aangevallen en omgebracht (v. 29-38). Mathathias en de zijnen besluiten weerstand te bieden; alle vromen sluiten zich bij hen aan; zij herstellen den voorvaderlijken eeredienst (v. 39-48). Laatste raadgevingen en dood van Mathathias (v. 49-70).</p>


<verse osisID="1Macc.2.1"> In die dagen stond Mathathias op, de zoon van Joannes, den zoon van Simeon, een priester uit de zonen van Joarib, van Jerusalem, en vestigde zich op den berg Modin<note n="1262">Mathathias, d.i. geschenk van God, behoorde tot de familie van Joarib, die de eerste afdeeling der priesterschap uitmaakte, in hoog aanzien stond en door Eleazar van Aäron afstamde. Sommigen voegen van Jerusalem bij Joarib en vertalen: Mathathias ‘trad op’ en ‘hij woonde’ te Modin. Intusschen schijnt men uit de Vulgaat v. 7 en 15 te moeten opmaken, dat Mathathias den toestand te Jerusalem ondraaglijk vond en zich daarom, evenals vele anderen, te Modin vestigde, waar de graven zijner vaderen waren (v. 70). Vgl. echter noot 6. Modin, volgens v. 15 eene stad, waarschijnlijk heden El-Medijeh, lag op eene hoogte, niet ver van Lydda of Diospolis.</note>.</verse>

<verse osisID="1Macc.2.2"> En hij had vijf zonen: Joannes, die bijgenaamd werd Gaddis<note n="1263">De beteekenis van Gaddis en Thasi (v. 3) is niet met zekerheid te bepalen; mogelijk beteekent het eerste: de gelukkige of de bedrogene; het tweede: de vurige of de verstandige. Over den bijnaam Machabeër (v. 4) zie de Inleiding bl. 247. De beteekenis van Abaron (v. 5), Gr.: ‘Avaron’, is onzeker; misschien is het zooveel als: de doorsteker. Apphus (v. 5) beteekent: de listige.</note>,</verse>

<verse osisID="1Macc.2.3"> en Simon, die bijgenaamd werd Thasi,</verse>

<verse osisID="1Macc.2.4"> En Judas, die de Machabeër genoemd werd,</verse>

<verse osisID="1Macc.2.5"> en Eleazar, die bijgenaamd werd Abaron, en Jonathas, die bijgenaamd werd Apphus.</verse>

<verse osisID="1Macc.2.6"> Dezen zagen de boosheden, die geschiedden onder het volk Juda en in Jerusalem.</verse>

<verse osisID="1Macc.2.7"> En Mathathias zeide: Wee mij! Waarom ben ik geboren om de verplettering van mijn volk en de vergruizing der heilige stad te zien, en aldaar gezeten te zijn<note n="1264">Namelijk: werkeloos, zonder iets te kunnen doen om al dat kwaad te beletten.</note>, terwijl zij aan de handen der vijanden overgeleverd is?</verse>

<verse osisID="1Macc.2.8"> Het heiligdom is in de hand gekomen van vreemdelingen; haar tempel is als een eerlooze mensch<note n="1265">De zin is waarschijnlijk: de tempel, het huis van den Allerhoogste, wordt geminacht en vermeden als het huis van een eerlooze.</note>.</verse>

<verse osisID="1Macc.2.9"> De vaten harer heerlijkheid zijn als roofgoed weggevoerd; omgebracht zijn op de straten hare grijsaards, en hare jongelingen zijn gevallen onder het zwaard der vijanden.</verse>

<verse osisID="1Macc.2.10"> Welk volk heeft haar rijksgebied niet in erfbezit verkregen<note n="1266">Het Syrische leger, dat Jerusalem bezette, was een samenraapsel uit allerlei volken.</note> en haren buit niet verworven?</verse>

<verse osisID="1Macc.2.11"> Geheel hare praal is weggenomen. Zij, die vrij was, is dienstmaagd geworden.</verse>

<verse osisID="1Macc.2.12"> En zie, onze heiligdommen en onze schoonheid en onze luister zijn verwoest, en de volkeren hebben ze bezoedeld.</verse>

<verse osisID="1Macc.2.13"> Waartoe dient het ons dus nog te leven?</verse>

<verse osisID="1Macc.2.14"> En Mathathias en zijne zonen scheurden hunne kleederen, en zij bedekten zich met boetgewaden en rouwklaagden grootelijks.</verse>

<verse osisID="1Macc.2.15"> Nu kwamen daar zendelingen van koning Antiochus ten einde degenen, die naar de stad Modin gevlucht waren, te dwingen om te slachtofferen en wierook te branden en van Gods Wet af te wijken<note n="1267">Gr.: ‘En er kwamen afgevaardigden van den koning, die tot geloofsverzaking dwongen, naar Modin, om te offeren’.</note>.</verse>

<verse osisID="1Macc.2.16"> En velen van het volk Israël stemden toe en sloten zich bij hen aan; maar Mathathias en zijne zonen stonden pal.</verse>

<verse osisID="1Macc.2.17"> En zij, die door Antiochus gezonden waren, zeiden tot bescheid aan Mathathias: Gij zijt een vorst<note n="1268">Hoofd uwer priesterlijke familie.</note> en hoogaanzienlijk en groot in deze stad, en omluisterd met zonen en broeders.</verse>

<verse osisID="1Macc.2.18"> Nader dus het eerst<note n="1269">Tot het altaar; zie I, 50, 54 en hieronder v. 22 volg.</note> en volbreng het bevel des konings, zooals alle volkeren gedaan hebben en de mannen van Juda en zij, die te Jerusalem gebleven zijn; dan zult gij en uwe zonen onder de vrienden des konings<note n="1270">Onder zijne vertrouwde hovelingen en hoogste staatsdienaren.</note> gerekend en verrijkt worden met goud en zilver en vele geschenken.</verse>

<verse osisID="1Macc.2.19"> En Mathathias antwoordde en zeide met luider stem: Al gehoorzamen alle volken aan koning Antiochus, zoodat ieder afwijkt van den dienst der wet zijner vaderen en in zijne bevelen toestemt,</verse>

<verse osisID="1Macc.2.20"> ik en mijne zonen en mijne broeders zullen gehoorzamen aan de Wet onzer vaderen.</verse>

<verse osisID="1Macc.2.21"> God zij ons genadig! Het is ons niet dienstig van de Wet en de instellingen Gods af te wijken;</verse>

<verse osisID="1Macc.2.22"> wij zullen niet luisteren naar de woorden van koning Antiochus en geene offers opdragen met overtreding der voorschriften onzer Wet, om een anderen weg te bewandelen.</verse>

<verse osisID="1Macc.2.23"> En toen hij ophield met het uitspreken dezer woorden, naderde een Jood om voor aller oogen aan de afgoden te offeren op het altaar in de stad Modin, naar het bevel des konings.</verse>

<verse osisID="1Macc.2.24"> En Mathathias zag het en het smartte hem, en zijne nieren sidderden en zijn toorn ontstak naar het voorschrift der Wet, en toespringende doodde hij hem op het altaar<note n="1271">Voor de Joden golden de nieren als de zetel der begeerten en driften. Naar het voorschrift der Wet (Deut. XIII 6 volg.; XVII 1 volg.) moesten zij, die tot afgoderij aanspoorden of die misdaad begingen, onverwijld ter dood gebracht worden. Op staat hier wel voor ‘bij’ of ‘tegenover’.</note>,</verse>

<verse osisID="1Macc.2.25"> maar ook den door koning Antiochus gezonden man, die tot offeren dwong, doodde hij terzelfder tijd, en hij vernielde het altaar.</verse>

<verse osisID="1Macc.2.26"> En hij ijverde voor de Wet, zooals Phineës het deed ten opzichte van Zamri, den zoon van Salomi<note n="1272">Vgl. Num. XXV 6 volg., waar Salu in plaats van Salomi staat.</note>.</verse>

<verse osisID="1Macc.2.27"> En Mathathias riep met luider stem in de stad zeggende: Al wie ijver heeft voor de Wet en gestand is aan het Verbond, volge mij naar buiten!</verse> 


<verse osisID="1Macc.2.28"> En hij vluchtte zelf, alsook zijne zonen, naar het gebergte en zij lieten alles achter, wat zij in de stad bezaten.</verse>

<verse osisID="1Macc.2.29"> Toen daalden velen, die recht en gerechtigheid zochten<note n="1273">Naar gerechtigheid zochten door het onderhouden van hetgeen volgens de Wet recht was.</note>, af naar de woestijn;</verse>

<verse osisID="1Macc.2.30"> en zij verbleven daar, zij en hunne zonen en hunne vrouwen en hun vee, omdat de ellenden hen overstelpten.</verse>

<verse osisID="1Macc.2.31"> En er werd bericht aan de mannen des konings en aan het leger, hetwelk zich te Jerusalem in de stad van David bevond, dat eenige mannen, die het gebod des konings verbroken hadden<note n="1274">Het gebod om te offeren onvervuld gelaten en dus tot een doode letter gemaakt hadden.</note>, zich naar de schuilplaatsen in de woestijn hadden begeven en dat velen hen waren gevolgd.</verse>

<verse osisID="1Macc.2.32"> En terstond rukten zij tegen hen op en richtten eenen aanval tegen hen op den sabbatdag<note n="1275">Met opzet namelijk, omdat zij verwachtten, dat de Joden zich op dien dag niet te weer zouden stellen.</note>,</verse>

<verse osisID="1Macc.2.33"> en zij zeiden hun: Zijt gij ook thans nog wederspannig? Komt naar buiten en handelt naar het woord van koning Antiochus, en gij zult leven.</verse>

<verse osisID="1Macc.2.34"> En zij zeiden: Wij zullen niet naar buiten komen noch het woord des konings volbrengen om den sabbatdag te ontheiligen<note n="1276">Door het plegen van afgoderij zouden zij ongetwijfeld den sabbatdag op het verfoeilijkst ontheiligd hebben.</note>.</verse>

<verse osisID="1Macc.2.35"> En zij begonnen spoedig den strijd tegen hen.</verse>

<verse osisID="1Macc.2.36"> En zij antwoordden hun niet en wierpen geenen steen op hen en versperden de schuilplaatsen niet<note n="1277">Alhoewel zij zich gemakkelijk hadden kunnen verdedigen door het werpen van steenen of ten minste door het versperren van de openingen der spelonken, waarin zij zich verscholen hadden, deden zij zulks niet, omdat zij (v. 37) in de eenvoudigheid huns harten vreesden den sabbatdag daardoor te ontheiligen.</note>,</verse>

<verse osisID="1Macc.2.37"> zeggende: Laten wij allen sterven in onze oprechtheid<note n="1278">Als ware dienaren Gods, die vreezen Hem te beleedigen. Door de Wet (Exod. XX 10; Deut. V 14) werden wel is waar alle slaafsche werken op den sabbatdag verboden; naar den geest der Wet echter was het onvermijdelijke toegelaten. Vgl. Matth. XII 2 volg.</note>, en de hemel en de aarde zullen omtrent ons getuigen, dat gij ons wederrechtelijk ombrengt.</verse>

<verse osisID="1Macc.2.38"> En zij grepen hen aan op den sabbatdag; en zij kwamen om, zij en hunne huisvrouwen en hunne zonen en hun vee, tot bij duizend menschenlevens.</verse>

<verse osisID="1Macc.2.39"> En Mathathias en zijne vrienden vernamen het, en zij treurden over hen in groote mate.</verse>

<verse osisID="1Macc.2.40"> En de een zeide aan den ander: Indien wij allen doen gelijk onze broeders gedaan hebben, en wij niet tegen de heidenen strijden voor ons leven en onze instellingen, dan zullen zij ons nu spoedig van de aarde wegruimen<note n="1279">Noodweer is tegen iederen onrechtvaardigen aanrander van leven en ziel geoorloofd en somtijds plicht. Dat het verzet dezer vrome Israëlieten tegen hunne wreede dwingelanden rechtmatig was, bewees de bijstand, dien zij zoo klaarblijkelijk van den hemel ontvingen.</note>.</verse>

<verse osisID="1Macc.2.41"> En zij namen op dien dag een besluit, zeggende: Iedereen, wie het ook zij, die ten strijde tegen ons oprukt op den sabbatdag, tegen dien zullen wij strijden; en wij zullen niet allen omkomen, gelijk onze broeders omgekomen zjjn in de schuilplaatsen.</verse>

<verse osisID="1Macc.2.42"> Toen sloot zich bij hen aan<note n="1280">Zie de Inleiding bl. 246. Het streven der Assideën was de handhaving der Wet. Daarom sloten zij zich bij de Machabeën aan, althans voor eenigen tijd. Vgl. II Mach. VII 13. Daar zij sterk in krachten waren, schijnt hunne partij reeds eenigen tijd vóór het optreden van Antiochus te hebben bestaan.</note> de gemeente der Assideën, die sterk in krachten was, uit Israël, al wie bereidwillig getrouw was aan de Wet,</verse>

<verse osisID="1Macc.2.43"> en allen, die wegens de kwalen op de vlucht gingen, voegden zich bij hen en verstrekten hun tot versterking.</verse>

<verse osisID="1Macc.2.44"> En zij vergaderden een leger, en zij versloegen de zondaars<note n="1281">Zij doodden de afvallige Joden.</note> in hunnen toorn en de booze mannen in hunne verbolgenheid; en de overigen vluchtten naar de heidenen om te ontsnappen.</verse>

<verse osisID="1Macc.2.45"> En Mathathias trok rond met zijne vrienden, en zij vernielden de altaren<note n="1282">Die door de Syriërs ter eere der afgoden waren opgericht.</note>.</verse>

<verse osisID="1Macc.2.46"> En zij besneden de onbesneden knapen, zoo velen als zij er vonden binnen de landpalen van Israël, zelfs met geweld.</verse>

<verse osisID="1Macc.2.47"> En zij vervolgden de kinderen der hoovaardij<note n="1283">De heidensche Syriërs. Vgl. I 23.</note>, en het werk ging voorspoedig in hunne handen.</verse>

<verse osisID="1Macc.2.48"> En zij verlosten de Wet uit de handen der heidenen en uit de handen der koningen, en zij gaven geen hoorn aan den zondaar<note n="1284">Zij maakten, dat het onderhouden der Wet niet meer verhinderd werd door de heidenen en hunne koningen en lieten niet toe, dat de hoorn, d.i. de macht, van den zondaar, d.i. der heidenen en afvallige Joden, nog verder iets tegen de vromen vermocht.</note>.</verse>

<verse osisID="1Macc.2.49"> En de sterftijd van Mathathias naderde, en hij sprak tot zijne zonen: Thans zijn hoogmoed en kastijding sterk geworden en het is een tijd van omverwerping en er is toorn van verbolgenheid<note n="1285">De hoogmoed onzer vijanden kent geen perken meer en brengt kastijding over ons; een tijd van omverwerping is te onzen nadeele aangebroken en de toorn van Gods verbolgenheid is ontvlamd wegens de zonden van ons volk.</note>.</verse>

<verse osisID="1Macc.2.50"> Weest dus thans, mijne zonen, ijveraars voor de Wet en geeft uw leven ten beste voor het Verbond uwer vaderen,</verse>

<verse osisID="1Macc.2.51"> en gedenkt de daden uwer vaderen, die zij verricht hebben in hunne leeftijden, en gij zult grooten roem en een eeuwigen naam verwerven<note n="1286">Den roem van zelfs ten koste van uw leven (v. 50) ijveraars geweest te zijn voor de Wet en voor het Verbond der vaderen; immers ‘het is een groote roem den Heer te volgen’. Eccli. XXIII 38. In hetgeen volgt, haalt Mathathias eenige voorbeelden aan van trouw en ijver in het vervullen van Gods wil en Wet, terwijl hij telkens wijst op de zegeningen, die door God ter belooning daarvoor geschonken worden.</note>.</verse>

<verse osisID="1Macc.2.52"> Werd Abraham niet in de beproeving trouw bevonden, en werd net hem niet gerekend tot gerechtigheid<note n="1287">Abraham sloeg geloof aan Gods woord (Gen. XII 1-4; XV 2-5), en dat werkdadig geloof werd hem gerekend tot gerechtigheid (Gen. XV 6; zie aldaar noot 5). Die gerechtigheid nam bij hem toe, toen hij aan dat geloof getrouw bevonden werd in de beproeving, waaraan hem God onderwierp, nl. toen Hij hem gebood zijnen zoon Isaäc te slachtofferen (Gen. XXII 1 ʽvolg.).</note>?</verse>

<verse osisID="1Macc.2.53"> Joseph onderhield in den tijd der benauwing het gebod<note n="1288">In al den tijd zijner nooden, zoowel van den kant zijner broeders als van Putiphar's vrouw en in de gevangenis.</note>, en hij werd heer van Egypte.</verse>

<verse osisID="1Macc.2.54"> Phineës, onze vader, ontving, door vurig te ijveren voor God, de verbintenis van een eeuwig priesterschap<note n="1289">Vgl. II 1 en 26.</note>.</verse>

<verse osisID="1Macc.2.55"> Jesus werd, doordien hij het woord vervulde, aanvoerder in Israël<note n="1290">Jesus of Josuë vervulde in gehoorzaamheid het woord of bevel, hem door God gegeven omtrent het bestrijden der Amalekieten (Exod. XVII 9) en het verkennen van het land Chanaän (Num. XIV 6); daarom werd hij door God tot aanvoerder van het gansche volk uitverkoren (Num. XXVII 18 volg.; Jos. I 2-10).</note>.</verse>

<verse osisID="1Macc.2.56"> Caleb verkreeg, door getuigenis af te leggen in de vergadering, een erfdeel<note n="1291">Caleb legde evenals Josuë in de vergadering van het Israëlietische volk met onverschrokken moed getuigenis af omtrent den toestand van Chanaän en van zijn vertrouwen om met Gods hulp het land te veroveren. Daarom verkreeg hij later Hebron voor zich en de zijnen ten erfdeel. Zie Jos. XIV 6-14.</note>.</verse>

<verse osisID="1Macc.2.57"> David verwierf door zijne goedertierenheid den koningstroon voor eeuwig<note n="1292">David's goedertierenheid duidt hier wel zijne vroomheid in 't algemeen aan, inzonderheid misschien zijne edelmoedigheid ten opzichte van Saül. Door den koningstroon, dien David voor eeuwig verwierf, wordt gezinspeeld op de beloften aan David gedaan omtrent zijnen afstammeling, den Messias. Zie II Reg. VII 16; Ps. LXXXVIII 30-38 en noot 20-24.</note>.</verse>

<verse osisID="1Macc.2.58"> Elias werd, doordien hij vurig ijverde voor de Wet, ten hemel opgenomen<note n="1293">Elias weerstond manmoedig aan Achab en Jezabel, en hij bracht in zijnen ijver voor de Wet de valsche profeten en priesters van Baaä! om. Vgl. III Reg. XVII, XVIII, XXI 17 volg. Zie voor zijne opneming ten hemel IV Reg. II 1-12.</note>.</verse>

<verse osisID="1Macc.2.59"> Ananias en Azarias en Misaël werden om hun geloof<note n="1294">Het geloof evenals de oprechtheid in v. 60 duidt alle deugden aan, waarvan Daniël en zijne metgezellen als ware dienaren Gods bij het onderhouden der Wet blijk gaven. Vgl. Dan. I 6 volg.; III 12 volg.; VI 10 volg.; XIV 1 volg.</note> uit de vlammen verlost.</verse>

<verse osisID="1Macc.2.60"> Daniël werd door zijne oprechtheid uit den muil der leeuwen gered.</verse>

<verse osisID="1Macc.2.61"> En overdenkt zoo van geslacht tot geslacht, hoe allen, die op Hem hopen, niet bezwijken.</verse>

<verse osisID="1Macc.2.62"> En vreest niet voor de woor- den van een zondig mensch, want zijne heerlijkheid is drek en gewormte<note n="1295">Wat Mathathias hier van den zondaar in het algemeen zeide, moest inzonderheid gelden met betrekking tot Antiochus. Vgl. VI 1 volg,; II Mach. IX 1 volg.</note>.</verse>

<verse osisID="1Macc.2.63"> Heden wordt hij verheven, en morgen zal hij niet gevonden worden; omdat hij teruggekeerd is tot zijne aarde en zijne gedachte is te niet gegaan.</verse>

<verse osisID="1Macc.2.64"> Gij dus, mijne zonen, weest sterk en handelt manmoedig naar de Wet, want door haar zult gij roemrijk zijn<note n="1296">Vgl. noot 25.</note>.</verse>

<verse osisID="1Macc.2.65"> En ziedaar Simon, uw broeder; ik weet, dat hij een man van beleid is; luistert steeds naar hem, en hij zal voor u een vader zijn.</verse>

<verse osisID="1Macc.2.66"> En Judas de Machabeër, kloek van krachten van zijne jeugd af aan, zij uw krijgsoverste, en hij voere den oorlog des volks.</verse>

<verse osisID="1Macc.2.67"> En verzamelt bij u alle vervullers der Wet en oefent de wraak van uw volk.</verse>

<verse osisID="1Macc.2.68"> Betaalt den heidenen met wedervergelding en geeft acht op het gebod der Wet.</verse>

<verse osisID="1Macc.2.69"> En hij zegende hen, en hij werd verzameld tot zijne vaderen<note n="1297">Zijne ziel werd gevoerd naar de plaats, waar zijne vaderen de rust van het ander leven genoten, ‘in Abraham's schoot’.</note>.</verse>

<verse osisID="1Macc.2.70"> En hij stierf in het jaar honderd zes en veertig<note n="1298">Naar de tijdrekening der Seleuciden, dus in 167 v. Chr. Blijkens II Mach. XIII 21 richtte Simon, zijn zoon, hem aldaar een gedenkteeken op, dat ten tijde van den H. Hiëronymus nog bestond.</note>, en hij werd door zijne zonen begraven in de grafsteden zijner vaderen te Modin, en gansch Israël betreurde hem met groot geweeklaag.</verse>

</chapter>

      
<chapter osisID="1Macc.3"> 
 

<title>Hoofdstuk III.</title>
<p>Krijgsroem van Judas den Machabeër (v. 1-9). Hij overwint Apollonius (v. 10-12) en Seron, veldheeren van Antiochus (v. 13-26). Deze verzamelt een groot leger; hij rukt zelf op naar Perzië om zijn schatkist te vullen en gelast zijnen onderkoning Lysias de Israëlieten uit te roeien (v. 27-37). Lysias zendt Ptolemeüs, Nicanor en Gorgias met een groot leger naar Judea (v. 38-41). Judas en de zijnen bereiden zich ten strijd door gebed en vasten (v. 42-54). Wijze beschikkingen en opwekkende woorden van Judas (v. 55-60).</p>


<verse osisID="1Macc.3.1"> En Judas, die genoemd werd de Machabeër, zijn zoon, stond op in zijne plaats,</verse>

<verse osisID="1Macc.3.2"> en hem hielpen al zijne broeders en allen, die zich bij zijnen vader hadden aangesloten, en zij streden den strijd van Israël met opgetogenheid.</verse>

<verse osisID="1Macc.3.3"> En hij breidde den roem uit van zijn volk, en hij bekleedde zich met een pantser als een reus, en hij omgordde zich met zijne krijgswapenen in de gevechten, en hij beschermde het leger met zijn zwaard.</verse>

<verse osisID="1Macc.3.4"> Hij werd aan een leeuw gelijk in zijne daden en als een jonge leeuw, die brult bij de jacht.</verse>

<verse osisID="1Macc.3.5"> En hij vervolgde de ongerechtigen<note n="1299">De afvallige Joden en de Syriërs, hunne verleiders en begunstigers, die het Joodsche volk om zijnen godsdienst verontrustten, vervolgde hij te vuur en te zwaard.</note> en speurde hen na, en wie zijn volk verontrustten, die verbrandde hij in de vlammen.</verse>

<verse osisID="1Macc.3.6"> En zijne vijanden werden teruggedreven door de vrees voor hem, en alle bewerkers van ongerechtigheid geraakten in ontsteltenis, en heil werd bewerkt door zijne hand.</verse>

<verse osisID="1Macc.3.7"> En hij verbitterde vele koningen<note n="1300">Hij verbitterde, nl. door de herhaalde nederlagen, die hij hun toebracht, o.a. de koningen Antiochus Epiphanes, diens zoon Antiochus Eupator, Demetrius en, afgezien van de onderkoningen der Syriërs, ook verscheidene andere vorsten. Vgl. I Mach. V 24 volg.; II Mach. V 8.</note> en hij verheugde Jacob door zijne daden, en voor eeuwig is zijne gedachtenis in zegening.</verse>

<verse osisID="1Macc.3.8"> En hij doorliep de steden van Juda en verdelgde daaruit de goddeloozen en hij wendde den toorn<note n="1301">Gods gramschap. Vgl. II v. 49.</note> af van Israël.</verse> 


<verse osisID="1Macc.3.9"> En zijn naam werd genoemd tot aan het uiteinde der aarde, en hij vergaderde die ten gronde gingen<note n="1302">Hij redde degenen, die op het punt waren ten onder te gaan; hij vereenigde (vgl. v. 2) alle ware Israëlieten tot één volk en verzekerde zoodoende hun volksbestaan, dat op het punt was vernietigd te worden.</note>.</verse>

<verse osisID="1Macc.3.10"> En Apollonius verzamelde heidenen en eene talrijke en groote legermacht uit Samaria om oorlog te voeren tegen Israël<note n="1303">Alhoewel hier niet bepaaldelijk opgegeven wordt, wie Apollonius was, vereenzelvigen de meeste nieuweren hem met den meridarch of medebestuurder, die, volgens Fl. Jos., naast Nicanor over Samaria was aangesteld; mogelijk kan men hem ook vereenzelvigen met den oppercijnsheffer van I 30 en den Apollonius, van wien sprake is II Mach. IV 21 en V 24.</note>.</verse>

<verse osisID="1Macc.3.11"> En Judas vernam het en trok hem te gemoet; en hij versloeg en doodde hem, en er vielen vele gewonden en de overigen namen de vlucht.</verse>

<verse osisID="1Macc.3.12"> En hij bemachtigde hunnen buit; en Judas nam het zwaard van Apollonius en streed daarmede al zijn dagen.</verse>

<verse osisID="1Macc.3.13"> En Seron, bevelhebber van het leger in Syrië, vernam, dat Judas eene verzameling van getrouwen en eene gemeente rondom zich vergaderd had<note n="1304">Gr.: ‘die met hem uittrokken ten strijde’.</note>,</verse>

<verse osisID="1Macc.3.14"> en hij zeide: Ik zal mij eenen naam maken en ik zal geroemd worden in het rijk en ik zal Judas en zijne metgezellen overwinnen, die het bevel des konings veracht hebben.</verse>

<verse osisID="1Macc.3.15"> En hij maakte zich gereed en met hem rukte een leger op van goddeloozen, sterke hulptroepen, om wraak te oefenen op de kinderen van Israël.</verse>

<verse osisID="1Macc.3.16"> En zij naderden tot bij Bethoron<note n="1305">Bethoron was de naam van twee door een steilen weg gescheiden steden ten noordwesten van Jerusalem, thans als dorpen nog Beitʽsoer el-Foka, Boven-Bethoron, en Beitʽoer et-tachta, Beneden-Bethoron genoemd. Herhaaldelijk werden daar ter plaatse belangrijke gevechten geleverd, o.a. door Josuë (Jos. X 10 volg.), door Judas den Machabeër tegen Nicanor (I Mach. VII 39-43, tusschen Bethoron en Adarsa) en, volgens Flavius Josephus, in 65 n. Chr. door de Joden tegen den Romeinschen proconsul Cestius, Genoemde weg of bergpas was klaarblijkelijk destijds de sleutel des lands en stond reeds ten tijde van Saül en Salomon als zoodanlg bekend (vgl. I Reg. XIII 18; III Reg. IX 17); in den Griekschen tekst wordt hij hier ‘opgang’, in v. 24 daarentegen, gelijk in de Vulgaat aldaar, ‘helling’ of afgang genoemd, naar het verschillend standpunt, waarop zich de schrijver plaatst.</note>; en Judas trok hun te gemoet met weinigen.</verse> 


<verse osisID="1Macc.3.17"> Maar toen dezen het leger zagen, dat tegen hen oprukte, zeiden zij tot Judas: Hoe kunnen wij met weinigen tegen een zoo groote en zoo sterke menigte vechten? Ook zijn wij heden afgemat van het vasten<note n="1306">Namelijk bij gebrek aan voldoenden leeftocht. Mogelijk echter hadden zich de soldaten van Judas door hun vrijwillig vasten Gods barmhartige hulp willen verzekeren. Vgl. v. 47.</note>.</verse>

<verse osisID="1Macc.3.18"> En Judas zeide: Het is gemakkelijk, dat velen bekneld worden in de handen van weinigen<note n="1307">Namelijk met Gods hulp, indien zij op Hem vertrouwen, zooals bij monde van Moses (Lev. XXVI 8) door Hem beloofd was en gelijk de overwinningen van Gedeon (Jud. VII 1 volg.) en Jonathas (I Reg. XIV 1 volg.), evenals oudtijds die van Abraham (Gen. XIV 13 volg.), getoond hadden.</note>, en voor het aanschijn van den God des hemels is er geen verschil in het redden door velen of door weinigen;</verse>

<verse osisID="1Macc.3.19"> want niet in de talrijkheid van het leger ligt de overwinning in den strijd; maar van den hemel komt de kracht.</verse>

<verse osisID="1Macc.3.20"> Zij, zij rukken op ons aan met eene overmoedige menigte en met hoogmoed om ons en onze huisvrouwen en onze kinderen te verderven en om ons te plunderen;</verse>

<verse osisID="1Macc.3.21"> maar wij, wij zullen strijden voor onze zielen<note n="1308">Voor ons leven.</note> en onze wetten,</verse>

<verse osisID="1Macc.3.22"> en de Heer zelf zal hen verpletten voor ons aanschijn. Gij intusschen, vreest hen niet.</verse>

<verse osisID="1Macc.3.23"> Toen hij nu ophield met spreken, wierp hij zich plotseling op hen; en Seron en zijn leger werden voor zijn aanschijn verpletterd.</verse>

<verse osisID="1Macc.3.24"> En hij vervolgde hem op de helling van Bethoron<note n="1309">Zie noot 7. Vgl. Jos. X 11.</note> tot in de vlakte<note n="1310">De vlakte van Sjephela, die westwaarts gelegen was in de richting van de Middellandsche Zee en van het land der langs de kust wonende Philistijnen.</note>, en er vielen van hen achthonderd man, terwijl de overigen vluchtten naar het land der Philistijnen.</verse> 


<verse osisID="1Macc.3.25"> En de vrees voor Judas en zijne broeders en de schrik overviel alle volkeren rondom hen.</verse>

<verse osisID="1Macc.3.26"> En zijn naam drong door tot den koning, en over de veldslagen van Judas spraken alle volken.</verse>

<verse osisID="1Macc.3.27"> Toen nu koning Antiochus die tijdingen hoorde, werd hij gramstorig van gemoed; en hij zond en verzamelde de heerkracht van geheel zijn rijk, een leger van zeer groote sterkte.</verse>

<verse osisID="1Macc.3.28"> En hij opende zijne schatkist en hij betaalde aan het leger de soldij voor een jaar<note n="1311">Bij vooruitbetaling, om hunne bereidwilligheid aan te wakkeren. Uit het bevel om tot alles gereed te zijn zou men kunnen afleiden, dat men aan het Syrische hof het plan van den dubbelen veldtocht (v. 34 en 37) zoolang mogelijk wilde geheim houden; of wel dat men aldaar vreesde voor een bondgenootschap tusschen de Joden en een ander volk uit het zuiden of het westen.</note>, en hij gaf hun bevel tot alles gereed te zijn.</verse>

<verse osisID="1Macc.3.29"> En hij zag, dat het geld verzwonden was uit zijne schatkamers, en de gewestelijke schattingen waren gering wegens den tweespalt en het onheil, dat hij in het land had aangericht om de wettelijke instellingen af te schaffen, die van oudsher bestonden;</verse>

<verse osisID="1Macc.3.30"> en hij vreesde, dat hij niets, gelijk eenen andermaal, zou hebben voor de onkosten en de geschenken, die hij te voren met kwistige hand had uitgedeeld, en hij had dit ruimer gedaan, dan de koningen, die vóór hem geweest waren.</verse>

<verse osisID="1Macc.3.31"> En hij werd zeer terneergeslagen van gemoed, en hij vatte het plan op, naar Perzië te trekken en de gewestelijke schattingen te innen en zilver in menigte te vergaderen<note n="1312">Hij trok naar de gewesten van Perzië, die aan Syrië schatplichtig waren en die VI 56 Perzië en Medië genoemd worden. Door afpersing endoor plundering van tempels en steden wilde hij daar zilver in menigte vergaderen.</note>.</verse>

<verse osisID="1Macc.3.32"> En hij liet Lysias, een aanzienlijk man van koninklijken bloede, achter met het bestuur der regeeringszaken van den stroom den Euphraat af tot aan den stroom van Egypte<note n="1313">Gr. ‘tot aan de grenzen van Egypte’.</note>,</verse> 


<verse osisID="1Macc.3.33"> en om zijnen zoon Antiochus<note n="1314">Bijgenaamd ‘Eupator’, ‘zoon van een goeden vader’, toen zeven jaren oud, die later den troon beklom. Vgl. VI 17.</note> op te voeden tot aan zijne terugkomst.</verse>

<verse osisID="1Macc.3.34"> En hij stond hem de helft van het leger en de olifanten af en gaf hem bevel omtrent alles, wat hij wilde, en omtrent de bewoners van Judea en Jerusalem;</verse>

<verse osisID="1Macc.3.35"> en dat hij een leger tegen hen zou zenden om de kracht van Israël en de overblijfselen van Jerusalem te vernielen en uit te roeien en hunne nagedachtenis uit de streek weg te wisschen;</verse>

<verse osisID="1Macc.3.36"> en dat hij vreemde kinderen als inwoners zou vestigen binnen al hunne landpalen en hun gebied bij het lot zou verdoelen.</verse>

<verse osisID="1Macc.3.37"> En de koning nam het gedeelte van het leger, dat nog overig was, en vertrok uit Antiochië, de zetelplaats zijner regeering, in het jaar honderd zeven en veertig; en hij stak over den stroom den Euphraat en doorliep de bovenlanden<note n="1315">Antiochië, de hoofdstad van het rijk der Seleuciden, werd door Seleucus Nicator, haren stichter, zoo genaamd ter eere van zijnen vader Antiochus; zij was oudtijds eene in de gewijde en ongewijde geschiedenis herhaaldelijk genoemde, wereldberoemde groote stad. Thans wordt zij Antakieh genoemd en telt slechts 10,000 inwoners. - Het jaar 147 beantwoordt aan 166 vóór Christus. De bovenlanden zijn de hoogvlakten aan gene zijde van den Euphraat Het verloop der onderneming van Antiochus volgt in Hoofdstuk VI.</note>.</verse>

<verse osisID="1Macc.3.38"> En Lysias koos Ptolemeüs uit, den zoon van Doryminus, en Nicanor en Gorgias, veelvermogende mannen onder de vrienden des konings<note n="1316">Deze Ptolemeüs werd bijgenaamd ‘Macer’, ‘langhoofd’, (II Mach. X 12); hij was door Ptolemeüs Philometor als landvoogd over Cyprus aangesteld, maar leverde dat eiland verraderlijk over aan Antiochus Epiphanes (II Mach. X 13), door wien hij tot landvoogd van Coelesyrië en Phenicië werd benoemd (II Mach. VIII 8). Later bij Antiochus Eupator in ongenade gevallen, omdat hij gunstig jegens de Joden gestemd was, maakte hij door vergif een einde aan zijn leven (II Mach. X 13). Zijn vader Doryminus was een Griek, die als veldheer der Egyptenaren tegen Antiochus den Groote gestreden had.</note>,</verse>

<verse osisID="1Macc.3.39"> en hij zond met hen veertig duizend man en zeven duizend ruiters om zich te begeven naar het land Juda en het te verderven overeenkomstig het woord des konings.</verse> 


<verse osisID="1Macc.3.40"> En zij rukten vooruit met geheel hunne legermacht en kwamen en legerden zich bij Emmaüs in het vlakke land<note n="1317">Emmaüs, later Nicopolis, thans Amwâs genaamd, lag ten westen van Jerusalem, tusschen deze stad en Lydda, en schijnt niet verwisseld te moeten worden met Emmaüs bij Jerusalem, waarvan sprake is Luc. XXIV 13, alhoewel sommigen het daarmede vereenzelvigen.</note>.</verse>

<verse osisID="1Macc.3.41"> En de kooplieden der streken hoorden hunnen naam, en zij namen zilver en goud in groote hoeveelheid en dienstknechten; en zij kwamen in het legerkamp om de kinderen van Israël als slaven te verwerven; en bij hen voegden zich legerbenden van Syrië en van het land der vreemdelingen<note n="1318">Volgens II Mach. VIII 10-11 had Nicanor laten bekend maken, dat hij 90 Joden voor één talent zou verkoopen; hij hoopte zoodoende de gelden bijeen te brengen voor de schatting, die door Antiochus aan de Romeinen moest betaald worden. Vandaar dat de kooplieden, d.i. de slavenhandelaars, toestroomden met hunne dienstknechten (naar de Syrische vertaling: ‘met boeien’) om de gekochte Joden weg te voeren. Door vreemdelingen worden hier, gelijk elders (vgl. Ps. LV noot 2), de Philistijnen, de erfvijanden der Joden, bedoeld.</note>.</verse>

<verse osisID="1Macc.3.42"> En Judas en zijne broeders zagen, dat de ellenden zich vermenigvuldigden, en dat de heerscharen legerden bij hunne landpalen; en zij vernamen de bevelen des konings, die hij gelast had uit te voeren tot ondergang en verdelging van het volk.</verse>

<verse osisID="1Macc.3.43"> En allen zeiden tot elkander: Laten wij de vernedering van ons volk<note n="1319">Ons vertrapt en vernederd volk.</note> oprichten en strijden voor ons volk en onze heiligdommen!</verse>

<verse osisID="1Macc.3.44"> En de schare verzamelde zich om strijdvaardig te zijn en te bidden en barmhartigheid en ontferming af te smeeken.</verse>

<verse osisID="1Macc.3.45"> En Jerusalem werd niet bewoond, maar was als eene woestenij; er was uit zijne kinderen geen, dat in- of uitging; en het heiligdom werd vertreden, en zonen van vreemdelingen bevonden zich in den burcht; daar was een woonstede der heidenen; en ontnomen was de geneugte aan Jacob en verstomd was aldaar fluit en citer.</verse> 


<verse osisID="1Macc.3.46"> En zij verzamelden zich en kwamen te Maspha, tegenover Jerusalem, omdat eertijds een bidplaats voor Israël te Maspha geweest was<note n="1320">Maspha was de naam van verscheiden plaatsen in het Heilig Land; het hier bedoelde lag in het stamgebied van Benjamin, een weinig ten noorden van Jerusalem en heet ook wel Masphath. Daar had Samuël eertijds met Israël gebeden en de overwinning op de Philistijnen afgesmeekt. Vgl. I Reg. VII 5-16.</note>.</verse>

<verse osisID="1Macc.3.47"> En zij vastten op dien dag en trokken boetgewaden aan en strooiden asch op hun hoofd en scheurden hunne kleederen;</verse>

<verse osisID="1Macc.3.48"> ook ontrolden zij de boeken der Wet, uit welke de heidenen eene gelijkenis met hunne afgodsbeelden opspoorden<note n="1321">De zin is waarschijnlijk: Om God de boosheid en het heiligschennend opzet der vijanden voor oogen te stellen en zijne hulp te verwerven ontrolden zij de heilige boeken, in welke die heidenen eene leer gelijkluidend met de hunne omtrent hunne afgoden hadden trachten te vinden. Eveneens had oudtijds Ezechias gehandeld met den godlasterenden brief van Rabsaces. Vgl. IV Reg. XIX 14. De Grieksche tekst (Uitg. van Alcala) heeft: ‘en zij ontrolden het boek der Wet, dat de heidenen gezocht hadden om er (ter onteering) de afbeeldingen hunner goden op te schilderen’.</note>,</verse>

<verse osisID="1Macc.3.49"> en zij brachten de priesterlijke plechtgewaden bij, en de eerstelingen en de tienden, en zij deden de nazareërs opkomen, die de dagen volbracht hadden<note n="1322">De priesterlijke plechtgewaden mochten alleen te Jerusalem in den tempel gebruikt en de eerstelingen en tienden moesten daar opgeofferd worden. De handelwijze der Israëlieten had ten doel God te herinneren aan het gewelddadig onderbreken van zijnen eeredienst door de heidenen; tevens wilden zij zijne hulp tot herstelling daarvan inroepen, door een betuiging van bereidvaardigheid tot het opdragen der wettelijke offers. Met dezelfde bedoeling deden zij daar de nazareërs opkomen, die, nadat de tijd van onthouding voor hen verstreken was (vgl. Num. VI 1 volg. en noot 1), zich tempelwaarts moesten begeven om een offer op te dragen en zich het haar te laten afscheren.</note>,</verse>

<verse osisID="1Macc.3.50"> en zij riepen met luider stem ten hemel, zeggende: Wat zullen wij met dezen doen en waarheen zullen wij hen voeren<note n="1323">Namelijk om hen in staat te stellen zich van hunne verplichting te kwijten.</note>?</verse>

<verse osisID="1Macc.3.51"> En uwe heilige plaatsen zijn vertreden en bezoedeld, en uwe priesters zijn tot rouw en vernedering gebracht.</verse>

<verse osisID="1Macc.3.52"> En zie, de heidenen zijn tegen ons vergaderd om ons te vernielen; Gij weet wat zij tegen ons beramen.</verse>

<verse osisID="1Macc.3.53"> Hoe zullen wij kunnen bestaan</verse> 
<verse osisID="1Macc.3.1">voor hun aanschijn, zoo Gij, o God, ons niet helpt?</verse>

<verse osisID="1Macc.3.54"> En zij staken de trompetten met groot geschal<note n="1324">Om het volk ter vergadering te roepen (vgl. v. 55 en Num. X 7) of wel ten teeken, dat men Gods hulp verwachtte (vgl. Num. X 9) bij het ten strijde trekken.</note>.</verse>

<verse osisID="1Macc.3.55"> En daarna stelde Judas aanvoerders des volks aan, veldoversten en honderdmannen en vijftigmannen en tienmannen<note n="1325">Om zijn leger in godsdienstzin, krijgstucht en gehalte te doen winnen, verdeelde hij het naar den geest der Wet in bepaalde afdeelingen, elke onder een eigen hoofd (vgl. Exod. XVIII noot 15), en zond hij (v. 56) al degenen naar hunne haardsteden terug, die overeenkomstig de Wet (Deut. XX 5-8) voor minder geschikt ten oorlog gehouden werden.</note>.</verse>

<verse osisID="1Macc.3.56"> En hij zeide aan degenen, die huizen bouwden en vrouwen in ondertrouw hadden en wijngaarden aanplantten<note n="1326">Namelijk indien zij het huis nog niet ingewijd of van de wijngaarden nog niets genoten hadden of jonggehuwden waren. Zie Deut. XXIV 5.</note>, en aan de vreesachtigen, dat ieder hunner huiswaarts zou keeren overeenkomstig de Wet.</verse>

<verse osisID="1Macc.3.57"> En zij braken de legerplaats op en betrokken ze ten zuiden van Emmaüs.</verse>

<verse osisID="1Macc.3.58"> En Judas zeide: Omgordt u, en weest kloeke mannen en houdt u bereid voor morgen om tegen deze heidenen te strijden, die tegen ons vergaderd zijn om ons te vernielen en ons heiligdom;</verse>

<verse osisID="1Macc.3.59"> want beter is het, dat wij sneuvelen in den strijd, dan de ellenden te zien van ons volk en van ons heiligdom.</verse>

<verse osisID="1Macc.3.60"> Doch gelijk de wil in den hemel is, zoo geschiede het!</verse>

</chapter>

      
<chapter osisID="1Macc.4"> 
 

<title>Hoofdstuk IV.</title>
<p>Gorgias zoekt Judas te overrompelen; deze valt zelf den vijand aan bij Emmaüs en verslaat hem (v. 1-15). Het leger van Gorgias neemt de vlucht (v. 16-22). Buit der Israëlieten; hunne dankbaarheid jegens God (v. 23-25). Lysias verzamelt een nieuw leger, maar wordt opnieuw door Judas verslagen (v. 26-34). Hij begeeft zich naar Antiochië om nieuwe troepen te verzamelen, terwijl Judas te Jerusalem het heiligdom reinigt, den eeredienst herstelt en den heiligen berg versterkt (v. 35-61).</p>


<verse osisID="1Macc.4.1"> En Gorgias nam vijf duizend man en duizend uitgelezen ruiters, en zij braken het kamp op in den nacht<note n="1327">Nicanor, de opperbevelhebber, was en bleef met het gros des legers bij Emmaüs gelegerd, terwijl Gorgias met een uitgelezen slagvaardigen troep uittrok om Judas te overvallen. Deze echter verliet heimelijk zijn kamp (v. 3), viel Nicanor aan (v. 13-14; II Mach. VIII 23-26) en versloeg hem. Toen Gorgias dit te laat bemerkte ( v. 21-22), ging hij met zijn leger op de vlucht.</note>,</verse>

<verse osisID="1Macc.4.2"> om de legerplaats der Joden te overvallen en hen onverhoeds te verslaan; en mannen uit den burcht<note n="1328">Syriërs, die reeds eenigen tijd in den burcht te Jerusalem als bezetting gelegen hadden en dus in de gelegenheid geweest waren om den omtrek te leeren kennen. Waarschijnlijk werden zij bijgestaan door eenige afvallige Joden.</note> verstrekten hun tot gidsen.</verse>

<verse osisID="1Macc.4.3"> En Judas hoorde het, en hij en de dapperen maakten zich op om de strijdkrachten des konings te verslaan, die zich te Emmaüs bevonden,</verse>

<verse osisID="1Macc.4.4"> want het leger was nog buiten de legerplaats verspreid<note n="1329">Judas kon veronderstellen, dat het leger van Nicanor den tijd nog niet had gehad om zich aldaar behoorlijk te verschansen, of wel dat de vijand geenen aanval van zijnen kant verwachtte en dus minder op zijne hoede zou zijn. Blijkens v. 7 had het tegendeel plaats. Waarschijnlijker wordt echter hier gezegd, dat Judas de kansen om Nicanor te verslaan voor gunstiger hield, omdat, tijdens zijnen aanval, het leger van Gorgias zich nog steeds buiten de legerplaats van Nicanor bevond en in het gebergte (v. 5) verspreid was.</note>.</verse>

<verse osisID="1Macc.4.5"> En Gorgias kwam des nachts in de legerplaats van Judas en vond er niemand, en hij zocht hen in het gebergte<note n="1330">In de richting van het zuidoosten; daardoor verwijderde hij zich meer en meer van het kamp te Emmaüs, waarheen Judas getrokken was.</note>, want hij zeide: Zij vluchten voor ons.</verse>

<verse osisID="1Macc.4.6"> En toen het dag geworden was, verscheen Judas in de vlakte met slechts drie duizend man, die beschuttingen noch zwaarden hadden<note n="1331">Dit was slechts een gedeelte der troepen van Judas. Zij waren zoo onvoldoende (Gr.: ‘niet gelijk zij wilden’) voorzien van beschutingen, d.i. verdedigingswapenen, helmen, harnassen enz., en van zwaarden, d.i. wapentuig tot aanval, dat zij niets schenen te hebben in vergelijking met de (v. 7) van top tot teen uitgeruste vijanden.</note>;</verse> 


<verse osisID="1Macc.4.7"> en zij zagen het sterke leger der heidenen en gepantserden en ruiterij rondom hen, en dezen waren ten strijde geoefend.</verse>

<verse osisID="1Macc.4.8"> En Judas zeide tot de mannen, die bij hem waren<note n="1332">Judas spreekt en handelt hier, overeenkomstig het gebod van Deut. XX 1-4, met het volle vertrouwen, dat den Hemel geweld aandoet.</note>: Weest niet vervaard voor hunne menigte en vreest hunnen aanval niet.</verse>

<verse osisID="1Macc.4.9"> Weest gedachtig, hoe onze vaderen gered zijn in de Roode Zee, toen Pharao hen nazette met een talrijk leger,</verse>

<verse osisID="1Macc.4.10"> en roepen wij nu ten hemel, en de Heer zal zich over ons ontfermen en het verbond onzer vaderen indachtig zijn, en Hij zal dat leger voor ons aanschijn vernietigen op den huidigen dag,</verse>

<verse osisID="1Macc.4.11"> en alle volkeren zullen weten, dat er Iemand is, die Israël verlost en bevrijdt.</verse>

<verse osisID="1Macc.4.12"> En de vreemdelingen<note n="1333">De Syriërs en andere heidenen, die zich in het kamp bevonden.</note> sloegen hunne oogen op en zagen hen ten aanval oprukken.</verse>

<verse osisID="1Macc.4.13"> En zij trokken uit de legerplaats ten strijde, en die met Judas waren, staken de trompet;</verse>

<verse osisID="1Macc.4.14"> en zij werden handgemeen, en de heidenen werden verpletterd en vluchtten over de vlakte<note n="1334">Daar Nicanor over een groot leger, ongeveer 41,000 man, beschikte, dient deze overwinning van Judas wel aan den bijzonderen bijstand van God te worden toegeschreven.</note>.</verse>

<verse osisID="1Macc.4.15"> Maar de laatsten vielen allen onder het zwaard, en zij zetten hen na tot Gezeron en tot in de vlakten van Idumea en van Azotus en van Jamnia; en er sneuvelden van hen tot bij drie duizend man<note n="1335">Gezeron, ook wel Gazer of Gazara genoemd, thans Tell-Djezer, lag een weinig ten noorden van Emmaüs, in de richting van Lydda. Idumea lag ten zuiden van de Doode Zee, dus tamelijk ver van het slagveld, alhoewel ook het zuidelijk gedeelte van Juda somtijds daartoe gerekend werd. Mogelijk is het, dat overblijfselen van Nicanor's leger daarheen vluchtten en door afzonderlijke legerafdeelingen der Joden achtervolgd werden, vooral na de vlucht van Gorgias (v. 22). Sommigen meenen, dat oorspronkelijk in den Griekschen tekst hier ‘Judea’, in plaats van Idumea gelezen werd. - Azotus, heden Esdoed, lag ten zuidwesten van Emmaüs, op de grenzen van Dan en was een van de vijf groote steden der Philistijnen, die ten tijde van Heli de buitgemaakte Ark daarheen brachten (I Reg. V 1). Later werd zij ingenomen door Ozias, koning van Juda (II Par. XXVI 6), door een veldheer van Sargon, koning van Assyrië, en, volgens Herodotus, na een beleg van 29 jaren, door Psammetich, koning van Egypte. Sedert dien tijd deelde Azotus het lot van het overige land en was ten tijde van Judas in de macht der Syriërs. - Jamnia of Jabnia, heden Jebna, lag iets meer naar het noordwesten. Buiten de drie duizend man, die in den slag bij Emmaüs sneuvelden, vielen er blijkens II Mach. VIII 24 nog zes duizend op de vlucht.</note>.</verse> 


<verse osisID="1Macc.4.16"> En Judas keerde terug en zijn leger achter hem.</verse>

<verse osisID="1Macc.4.17"> En hij zeide tot het volk: Weest niet belust op buit, want er dreigt ons strijd,</verse>

<verse osisID="1Macc.4.18"> en Gorgias en zijn leger bevinden zich nabij ons in het gebergte; maar staat nu pal tegen onze vijanden en verwint hen, en daarna zult gij veilig den buit inzamelen.</verse>

<verse osisID="1Macc.4.19"> En nog terwijl Judas dit zeide, zie, daar werd eene afdeeling zichtbaar, die uitzag van het gebergte.</verse>

<verse osisID="1Macc.4.20"> En Gorgias zag, dat de zijnen op de vlucht geslagen waren en dat men het kamp in brand gestoken had; want de rook, die gezien werd, gaf te kennen wat er geschied was.</verse>

<verse osisID="1Macc.4.21"> Toen zij nu dit gezien hadden, beving hen groote vrees, daar zij tevens en Judas en het leger zagen, dat strijdvaardig in de vlakte stond.</verse>

<verse osisID="1Macc.4.22"> En allen namen de vlucht naar het land der vreemdelingen<note n="1336">Naar de groote vlakte der Philistijnen.</note>.</verse>

<verse osisID="1Macc.4.23"> En Judas keerde terug ter plundering der legerplaats, en zij verwierven veel goud en zilver en donkerblauw en zeepurper<note n="1337">Donkerblauwe en zeepurperen stoffen (zie Exod. XXV noot 2).</note> en groote schatten.</verse>

<verse osisID="1Macc.4.24"> En teruggekeerd zongen zij een loflied en prezen God in den hemel, omdat Hij goed, omdat zijne barmhartigheid eeuwigdurend is<note n="1338">Zie Psalm CXXXV 1 en noot 1.</note>.</verse>

<verse osisID="1Macc.4.25"> En groot heil geschiedde in Israël op dien dag<note n="1339">Dat al het voorafgaande op dien éénen dag kon geschieden, blijkt daaruit, dat volgens v. 6 het gevecht te Emmaüs reeds bij het eerste daglicht begon; toen de strijd beslist was, zette Judas de vluchtelingen na tot Gezeron, dat slechts één uur van het slagveld lag, en in de richting van Azotus en Jamnia; voorzichtigheidshalve, om niet in den rug aangevallen te worden door Gorgias, trok hij dan terug naar Emmaüs, dreef door zijn verschijnen Gorgias op de vlucht en kon daarna het kamp der Syriërs laten plunderen.</note>.</verse> 


<verse osisID="1Macc.4.26"> Allen intusschen onder de vreemdelingen<note n="1340">Onder de buitenlanders, die tot het leger van Nicanor behoord hadden.</note>, die ontsnapten, kwamen en boodschapten aan Lysias al wat er gebeurd was.</verse>

<verse osisID="1Macc.4.27"> Toen hij nu dit hoorde, werd hij terneergeslagen en liet den moed zinken, omdat aan Israël niet zulke dingen waren ten deel gevallen, als hij verlangd en de koning bevolen had.</verse>

<verse osisID="1Macc.4.28"> En in het volgende jaar<note n="1341">In 165 vóór J.-Chr.</note> verzamelde Lysias zestig duizend uitgelezen mannen en vijf duizend ruiters om hen te overwinnen.</verse>

<verse osisID="1Macc.4.29"> En zij kwamen in Judea en legerden zich bij Bethoron<note n="1342">De Septuagint heeft hier ‘Idumea’ en ‘Bethsura’; deze vesting lag ten zuiden van Jerusalem, zoodat Lysias, om Judas in Judea aan te vallen, naar die lezing eenen anderen weg insloeg dan Nicanor en Gorgias, die uit het noordwesten tegen hem waren opgerukt. Hij koos dan zijnen weg langs den oostkant van den Jordaan en de Doode Zee, boog dan om deze heen en trok dan naar het noordwesten in het hoogland van Juda, waarvan het zuidelijk gedeelte tot Hebron destijds in de handen der Idumeërs was. Over ‘Bethsura’ zie noot 37.</note>, en Judas trok tegen hen op met tien duizend man.</verse>

<verse osisID="1Macc.4.30"> En zij zagen het sterke leger, en hij bad en zeide: Gezegend zijt Gij, redder van Israël, die den aandrang van den geweldige gebroken hebt door de hand van uwen dienstknecht David, en het leger der vreemdelingen overgeleverd hebt in de hand van Jonathas, den zoon van Saül, en in die van zijnen wapendrager<note n="1343">Door geweldige wordt hier de reus Goliath bedoeld; door vreemdelingen de Philistijnen. Vgl. I Reg. XVII 50; XIV 1 volg.</note>.</verse>

<verse osisID="1Macc.4.31"> Beknel dit leger in de hand van uw volk Israël en laat hen beschaamd worden in hun leger en hunne ruiters.</verse>

<verse osisID="1Macc.4.32"> Jaag hun vrees aan en doe de vermetelheid van hunnen moed zinken, en dat zij ontsteld worden door hunne verplettering!</verse> 


<verse osisID="1Macc.4.33"> Werp hen terneer door het zwaard van die u beminnen; en dat allen, die uwen naam kennen, U prijzen met lofliederen!</verse>

<verse osisID="1Macc.4.34"> En zij leverden slag, en er vielen van het leger van Lysias vijf duizend man.</verse>

<verse osisID="1Macc.4.35"> Toen nu Lysias de vlucht der zijnen zag en de stoutmoedigheid der Joden en hoe zij bereid waren of te leven of manmoedig te sterven<note n="1344">Te overwinnen of hun leven duur te verkoopen.</note>, begaf hij zich naar Antiochië en lichtte soldaten, opdat zij in grooter getal opnieuw naar Judea zouden komen.</verse>

<verse osisID="1Macc.4.36"> Maar Judas en zijne broeders zeiden: Zie, onze vijanden zijn verpletterd: laten wij thans opgaan om het heiligdom te reinigen en te hernieuwen<note n="1345">Te reinigen door het verwijderen der afgodsbeelden en van alle onheilige dingen, en te hernieuwen door het opnieuw met de gebruikelijke gebeden en plechtigheden in te wijden.</note>.</verse>

<verse osisID="1Macc.4.37"> En geheel het leger verzamelde zich, en zij gingen op naar den berg Sion<note n="1346">Zie I 35, noot 31.</note>.</verse>

<verse osisID="1Macc.4.38"> En zij zagen het heiligdom verlaten en het altaar ontheiligd en de poorten verbrand en in de voorhoven struikgewas opgeschoten, als in een bosch of op het gebergte, en de zijvertrekken verwoest<note n="1347">De zijvertrekken waren kamers voor de tempeldienaars en bewaarplaatsen voor de schatten, sieraden en gereedschappen des tempels.</note>.</verse>

<verse osisID="1Macc.4.39"> En zij scheurden hunne kleederen, en zij weeklaagden met groot rouwbedrijf, en zij strooiden zich asch op het hoofd,</verse>

<verse osisID="1Macc.4.40"> en zij vielen op hun aangezicht ter aarde, en zij bliezen op de signaalhoorns<note n="1348">Vgl. III 54, noot 26.</note>, en zij riepen ten hemel.</verse>

<verse osisID="1Macc.4.41"> Alsdan stelde Judas mannen in dienst om tegen degenen, die zich in den burcht bevonden, te strijden, totdat zij het heiligdom zouden gereinigd hebben.</verse>

<verse osisID="1Macc.4.42"> En hij koos priesters zonder gebrek uit, die behagen schepten in de Wet Gods<note n="1349">Die zonder gebrek waren, overeenkomstig de bepalingen van Lev. XXI 17 volg., nl. zonder lichaamsgebreken; overigens moesten zij om hun ambt te kunnen uitoefenen ook zuiver zijn van andere wettelijke onreinheden; zie Lev. XXII 4 volg. Daarenboven zag Judas op een onberispelijken levenswandel, daar hij er zocht, die behagen schepten in de Wet.</note>,</verse> 


<verse osisID="1Macc.4.43"> en zij reinigden het heiligdom en droegen de steenen der bezoedeling naar eene onreine plaats<note n="1350">De steenen der bezoedeling waren die, welke gediend hadden voor het ter eere der afgoden in den tempel opgerichte altaar, waardoor de tempel was bezoedeld geworden. Zij droegen die naar eene onreine plaats, waarschijnlijk naar het dal van Ennom (vgl. IV Reg. XXIII 10), ten teeken van afschuw.</note>.</verse>

<verse osisID="1Macc.4.44"> En omtrent het brandofferaltaar, dat ontheiligd was<note n="1351">Door het daarop geplaatste afgodsbeeld of altaar. Vgl. I 57 noot 38.</note>, beraadslaagde hij, wat hij daarmede zou doen.</verse>

<verse osisID="1Macc.4.45"> En er viel hun het goede plan in, het te vernietigen, opdat het hun wellicht niet tot smaad zou verstrekken, aangezien de heidenen het bezoedeld hadden; en zij braken het af.</verse>

<verse osisID="1Macc.4.46"> En zij legden de steenen op den berg des huizes neder op een geschikte plaats, totdat een profeet zou komen en daaromtrent bescheid geven<note n="1352">De berg des huizes is de Moriah, geheiligd door het huis des Heeren, dat daarop gebouwd was; daar legden zij die steenen voorloopig neder uit eerbied voor het heilig altaar, waarvan zij de deelen waren, om later daarover te beschikken naar gelang God hun zulks door een profeet zou bepalen.</note>.</verse>

<verse osisID="1Macc.4.47"> En zij namen onbehouwen steenen<note n="1353">Vgl. Exod. XX 25.</note>, naar de Wet, en bouwden een nieuw altaar overeenkomstig datgene, hetwelk er te voren geweest was.</verse>

<verse osisID="1Macc.4.48"> En zij bouwden het heiligdom op, alsmede datgene, wat binnen in het huis was, en zij heiligden het tempelgebouw en de voorhoven<note n="1354">Het heiligdom, d.i. het ‘Heilige’ en het ‘Heilige der heiligen’. Binnen in het huis duidt alle onderdeelen van het gebouw aan: de poorten, zijvertrekken (vgl. v. 38), muren, vloeren enz.</note>.</verse>

<verse osisID="1Macc.4.49"> En zij vervaardigden nieuw heilig vaatwerk en zij brachten den kandelaar en het reukaltaar en de tafel in den tempel.</verse>

<verse osisID="1Macc.4.50"> En zij plaatsten reukwerk op het altaar en zij ontstaken de lampen, die zich op den kandelaar bevonden en licht gaven in den tempel.</verse> 


<verse osisID="1Macc.4.51"> En zij plaatsten brooden op de tafel en hingen de voorhangsels op<note n="1355">Bij den ingang van ‘Het Heilige’ en van ‘Het Heilige der heiligen’.</note>, en zij voleindigden alle werken, die zij verrichtten.</verse>

<verse osisID="1Macc.4.52"> En zij stonden vóór den dageraad op, den vijf en twintigsten dag der negende maand (dat is de maand Casleu) van het jaar honderd acht en veertig<note n="1356">De maand Casleu beantwoordt gemiddeld aan de laatste helft van November en de eerste van December; het jaar 148 ‘der Grieken’ aan 165 vóór Christus.</note>,</verse>

<verse osisID="1Macc.4.53"> en zij droegen een offer op volgens de Wet, op het nieuwe brandofferaltaar, dat zij hadden opgericht.</verse>

<verse osisID="1Macc.4.54"> Op den tijd en op den dag, waarop de heidenen het hadden bezoedeld<note n="1357">Drie jaren na de ontheiliging.</note>, juist daarop werd het hernieuwd met gezangen en citers en harpen en cimbels.</verse>

<verse osisID="1Macc.4.55"> En al het volk viel op zijn aangezicht, en zij aanbaden en prezen ten hemel Dengene, die hun voorspoed geschonken had.</verse>

<verse osisID="1Macc.4.56"> En zij vierden de wijding van het altaar gedurende acht dagen, en zij droegen met vreugde brandoffers op en een heil- en lofoffer<note n="1358">Wie als opperpriester deze plechtige godsdienstoefeningen verrichtte en leidde, wordt nergens opgegeven. Wellicht meende Judas de Machabeër om dezelfde reden als zijn voorbeeld, David (vgl. I Par. XXII 8), daarbij zelf op den achtergrond te moeten treden, en trad dus een andere op als hoogepriester in plaats van de gevluchte verraders Menelaüs en Jason. Sommigen houden het voor waarschijnlijk, dat de klasse van Joarib (vgl. II 1) het eerst de beurt bij het offeren waarnam.</note>.</verse>

<verse osisID="1Macc.4.57"> En zij versierden den voorkant des tempels met gouden kronen en schilden, en zij wijdden de poorten en de zijvertrekken en plaatsten deuren daarin<note n="1359">De kronen waren waarschijnlijk kransen van gouden bladeren, welke evenals de kleine schilden tot sieraad aan de muren van den tempel werden opgehangen.</note>.</verse>

<verse osisID="1Macc.4.58"> En er heerschte een zeer groote vreugde onder het volk, en de smaad der heidenen werd afgewend<note n="1360">Door het herstellen en inwijden van den tempel, welken de heidenen tot smaad van Israël en zijnen God ontheiligd hadden.</note>.</verse>

<verse osisID="1Macc.4.59"> En Judas en zijne broeders en de geheele vergadering van Israël bepaalde, dat de dag der inwijding van het altaar op zijne tijden van jaar tot jaar gedurende acht dagen, van den vijf en twintigsten dag der maand Casleu af, met vreugde en blijdschap zou gevierd worden<note n="1361">Dit feest werd naar het Grieksch ‘encaenia’ (Joan. X 22), vernieuwingsfeest, genoemd, ter herinnering aan de hernieuwde inwijding van den tempel; het werd niet alleen te Jerusalem, maar door geheel Palestina gevierd en door Flavius Josephus ‘de lichten’ genoemd, wegens de vele lichten, die tot vreugdebetoon ontstoken werden. Daar de pleohtigheden van dit feest veel overeenkomst hadden met die van het loofhuttenfeest, dat in de maand Tisjri gevierd werd, noemde men het ook wel ‘het loofhuttenfeest van de maand Casleu’. Zie II Mach. I 9.</note>.</verse>

<verse osisID="1Macc.4.60"> En zij bouwden te dien tijde den berg Sion<note n="1362">Evenals in v. 37 wordt hier de tempelberg bedoeld.</note> op, en rondom hooge muren en hechte torens, opdat niet te eeniger tijd de heidenen zouden komen en hem vertreden, gelijk zij het eertijds gedaan hadden.</verse>

<verse osisID="1Macc.4.61"> En hij plaatste aldaar krijgsvolk om hem te bewaken, en hij versterkte hem tot behoud van Bethsura, opdat het volk een bolwerk zou hebben tegenover Idumea<note n="1363">Gr. ‘En hij versterkte, om hem (den tempelberg) te behouden, Bethsura, opdat’ enz. De bedoeling blijkt dus geweest te zijn, Bethsura tot een vooruitgeschoven bolwerk te maken om den tempel naar den kant van Idumea te beschutten. Bethsura, heden Beth-es-Sur of Bordj-Sur, lag zeven en twintig K.M. van Jerusalem, op de grenzen van Idumea, en was ten tijde van Josuë ten deel gevallen aan den stam Juda. Het werd ten tijde van Judas door de Syriërs ingenomen (I Mach. VI 49, 50; II Mach. XIII 18-22), maar later door Simon, den broeder van Judas, heroverd (I Mach. XI 66; XIV 7, 33).</note>.</verse>

</chapter>

      
<chapter osisID="1Macc.5">
 

<title>Hoofdstuk V.</title><p>Judas verslaat de Idumeërs, tuchtigt de Beanieten en overwint de Ammonieten (v. 1-8). De Israëlieten worden door hunne vijanden ingesloten in Galaäd (v. 9-13) en aangevallen in Galilea (v. 14-15). Judas trekt naar Galaäd, zijn broeder Simon naar Galilea (v. 16-20), waar hij den vijand verslaat (v. 21-23). Judas behaalt verscheiden overwinningen aan gene zijde van den Jordaan, neemt Ephron in en keert naar Jerusalem terug (v. 24-54). Vermetele krijgstocht en nederlaag van eenige Israëlieten (v. 55-62). Roem der krijgsmakkers van Judas, die Chebron en Azotus verwoest (v. 63-68).</p>


<verse osisID="1Macc.5.1"> En het geschiedde, dat de volkeren in den omtrek<note n="1364">De Philistijnen, Edomieten, Moabieten en anderen, die de erfvijanden waren van het Joodsche volk en daarenboven nu partij voor de Syriërs gekozen hadden. Wilde Judas niet door allen te gelijk aangevallen worden, dan moest hij hen voorkomen en ieder van hen afzonderlijk in zijn eigen land gaan beoorlogen.</note>, zoodra zij hoorden, dat het altaar en het heiligdom opgebouwd waren zooals weleer, in hevigen toorn ontstaken.</verse>

<verse osisID="1Macc.5.2"> En zij waren er op bedacht de nakomelingen van Jacob, die zich onder hen bevonden, uit den weg te ruimen, en zij begonnen er uit het volk te dooden en te vervolgen.</verse>

<verse osisID="1Macc.5.3"> En Judas beoorloogde de zonen van Esau in Idumea en die in Acrabathane waren, omdat zij de Israëlieten benauwden, en hij bracht hun een zware nederlaag toe<note n="1365">De Vulgaat maakt hier onderscheid tusschen de zonen van Esau in Idumea en die van Acrabathane; het Grieksch en de Syrische vertaling hebben: ‘Judas streed tegen de zonen van Esau, in Idumea, het Acrabathijnsche’. Het gebied der Idumeërs strekte zich destijds uit over zuidelijk Judea met inbegrip van Hebron (vgl. v. 65). Acrabathane ontleende zijnen naam aan den ‘Opgang van Acrabbim’ of bergpas der schorpioenen (vgl. Num. XXXIV 4; Judic. I 36), en lag ten zuidwesten der Doode Zee. De Idumeërs konden van daar uit gemakkelijk strooptochten in Judea houden en daardoor de Israëlieten benauwen.</note>.</verse>

<verse osisID="1Macc.5.4"> En hij herinnerde zich de boosheid der kinderen van Bean, die het volk tot een valstrik en tot aanstoot waren, doordien zij het op den weg belaagden<note n="1366">De zonen van Bean waren, naar het schijnt, nomaden, die van roof leefden en zich (v. 5) torens of verschansingen gebouwd hadden om daar het geroofde in veiligheid te brengen. Waarschijnlijk woonden zij ten oosten der Doode Zee, daar Judas hen opzocht op zijnen tocht van Idumea naar het land der Ammonieten.</note>,</verse>

<verse osisID="1Macc.5.5"> en zij werden door hem in de torens ingesloten, en hij legerde zich tegenover hen, en hij sprak den banvloek<note n="1367">Den ‘cherem’, ten gevolge van welken zij moesten uitgeroeid worden (vgl. Lev. XXVII noot 13).</note> over hen uit en hij stak hunne torens in brand met allen, die er in waren.</verse>

<verse osisID="1Macc.5.6"> En hij trok door naar de kinderen van Ammon en vond een sterke legermacht en een talrijk volk met Timotheüs als hun veldheer<note n="1368">De Ammonieten woonden ten noordoosten der Doode Zee. Of Timotheus een Ammoniet dan wel een vreemdeling was, is onbekend; intusschen wordt hij hier als een veldheer van naam vermeld. Zie II Mach. X noot 18 en XII noot 1.</note>,</verse>

<verse osisID="1Macc.5.7"> en hij leverde hun vele veldslagen en zij werden voor hun aanschijn verpletterd en hij versloeg hen;</verse>

<verse osisID="1Macc.5.8"> ook vermeesterde hij de stad Gazer en hare onderhoorige steden, en hij keerde naar Judea terug<note n="1369">Gazer of Jazer had vroeger aan de Moabieten, later aan den stam Gad, vervolgens wederom aan de Moabieten behoord en was nu in de handen der Ammonieten.</note>.</verse>

<verse osisID="1Macc.5.9"> En de heidenen, die in Galaäd<note n="1370">Galaäd lag ten oosten van den Jordaan; hier, evenals Jos. XXII 9 en elders, wordt daarmede de geheele landstreek langs den linkeroever van dien stroom aangeduid; zij was oudtijds door de Israëlieten in bezit genomen, maar hun later wederom ontweldigd; vandaar, dat zich nog vele Israëlieten binnen hunne landpalen bevonden. - Omtrent de juiste ligging van Dathema moet men zich bij gissingen bepalen. Naar v. 29 lag die stad niet ver van Bosor (v. 28), misschien waar thans Ataman ligt. Het was een versterkte plaats met meerendeels Joodsche bevolking.</note> waren, schoolden samen tegen de Israëlieten, die zich binnen hunne landpalen bevonden, om hen uit den weg te ruimen; en dezen vluchtten naar de vesting Dathema,</verse>

<verse osisID="1Macc.5.10"> en zonden brieven naar Judas en zijne broeders, zeggende: Rondom zijn de heidenen tegen ons samengeschoold om ons uit den weg te ruimen;</verse>

<verse osisID="1Macc.5.11"> en zij maken zich gereed om te komen en de vesting te bezetten, waarin wij gevlucht zijn; en Timotheus is hun legerhoofd.</verse>

<verse osisID="1Macc.5.12"> Kom dan nu en verlos ons uit hunne handen, want eene menigte van ons is reeds gevallen.</verse>

<verse osisID="1Macc.5.13"> En al onze broeders, die in de plaatsen van Tubin<note n="1371">Tubin of Tob was eene landstreek aan den oostkant van den Jordaan, op de grenzen van Galaäd, waarschijnlijk aan de zuidoostkust der zee van Galilea.</note> waren, zijn vermoord, en men heeft hunne huisvrouwen gevankelijk weggevoerd met de kinderen en den buit, en er ongeveer duizend man gedood.</verse>

<verse osisID="1Macc.5.14"> En terwijl nog de brieven gelezen werden, zie, daar kwamen andere boden uit Galilea, met verscheurde kleederen<note n="1372">Ten teeken van diepe smart.</note>, bericht brengende met deze woorden,</verse>

<verse osisID="1Macc.5.15"> zeggende, dat men tegen hen samengeschoold was uit Ptolomaïs en Tyrus en Sidon, en geheel Galilea is vol vreemdelingen om ons te verdelgen<note n="1373">Ptolemaïs of Akko, heden Akka, of St.-Jean d'Acre, aan de Middellandsche Zee, lag tusschen den berg Carmel en Tyrus. Wanneer of door wien de oorspronkelijke naam Aka of Ako (Assyrisch Akoe-oe) in dien van Ptolemaïs (naar Ptolemeüs) veranderd werd, is onbekend. Zij was, ook als zeehaven, zeer sterk en werd in den loop der geschiedenis herhaaldelijk vergeefs belegerd. Voor Tyrus en Sidon zie Is. XXIII noot 3; Ezech. XXVIII noot 15.</note>.</verse> 


<verse osisID="1Macc.5.16"> Toen Judas en het volk deze berichten hoorden, kwam er een groote vergadering bijeen om te beraadslagen, wat zij voor hunne broeders zouden doen, die in kwelling verkeerden en door genen aangevallen werden.</verse>

<verse osisID="1Macc.5.17"> En Judas zeide tot zijnen broeder Simon: Kies u mannen uit en ga en bevrijd uwe broeders in Galilea; ik intusschen en mijn broeder Jonathas zullen naar het Galaädietische trekken.</verse>

<verse osisID="1Macc.5.18"> En hij liet Joseph, zoon van Zacharias, en Azarias als oversten des volks met de overige legermacht in Judea ter bewaring,</verse>

<verse osisID="1Macc.5.19"> en hij gaf hun bevel, zeggende: Staat aan het hoofd van dit volk en voert geenen strijd tegen de heidenen, totdat wij terugkeeren.</verse>

<verse osisID="1Macc.5.20"> En er werden aan Simon drie duizend man toegedeeld, om naar Galilea te trekken, en aan Judas acht duizend voor het Galaädietische.</verse>

<verse osisID="1Macc.5.21"> En Simon trok naar Galilea en leverde vele gevechten aan de heidenen; en de heidenen werden verpletterd voor zijn aanschijn; en hij zette ze na tot aan de poort</verse>

<verse osisID="1Macc.5.22"> van Ptolomaïs; en er sneuvelden van de heidenen ongeveer drie duizend man en hij bemachtigde hunnen buit.</verse>

<verse osisID="1Macc.5.23"> En hij nam degenen, die zich in Galilea en in Arbate bevonden, met vrouwen en kinderen en al wat hun toebehoorde, en hij bracht ze naar Judea met groote vreugde<note n="1374">Om ze aan verdere kwellingen en aan het gevaar van afvallig te worden voorgoed te onttrekken. Arbate wordt nergens elders genoemd en het is onbekend, welke stad of landstreek daarmede bedoeld wordt. Sommigen meenen, dat daardoor het gewest wordt aangeduid, hetwelk ten noorden van het meer Merom lag, nabij het latere Caesarea Philippi.</note>.</verse>

<verse osisID="1Macc.5.24"> En Judas, de Machabeër, en Jonathas, zijn broeder, trokken over den Jordaan en rukten drie dagreizen ver door de woestijn.</verse> 


<verse osisID="1Macc.5.25"> En de Nabutheërs<note n="1375">De Nabutheërs stamden af van Nabajoth, zoon van Ismaël; zij zwierven rond in Steenachtig Arabië. Door broeders worden de daar wonende Joden bedoeld, die (v. 26) door de heidenen opgesloten werden gehouden, hetzij als gevangenen of waarschijnlijker (zie v. 27) als belegerden in hunne versterkte woningen en kwartieren.</note> kwamen hun te gemoet en ontvingen hen vredelievend en verhaalden hun alles wat aan hunne broeders in het Galaädietische overkomen was,</verse>

<verse osisID="1Macc.5.26"> en dat velen van hen opgesloten waren te Barasa en Bosor en Alime en te Casphor<note n="1376">Omtrent de juiste ligging van Barasa enz. is niets met zekerheid bekend. Volgens sommigen is Barasa dezelfde plaats als Bosor, waarvan in v. 28 sprake is, en als het Bosra of Bostra van Jerem. XLVIII 24, maar onderscheiden van Bosor, waarvan in v. 26 en 36 gesproken wordt en dat waarschijnlijk beantwoordt aan het huidige Boezr el-Hariri. Alime heet volgens sommigen thans Kefr el-Mâ, ten oosten van het meer van Tiberias; volgens anderen Ilma, in de vlakte van Hauran. Mageth wordt vermeld Jos. XII 5; Carnaim is waarschijnlijk hetzelfde als Carnion; vgl. II Mach. XII 21, 26. Casphor is wellicht dezelfde plaats als Casbon (v. 36).</note> en Mageth en Carnaïm; al deze steden waren sterk en groot;</verse>

<verse osisID="1Macc.5.27"> maar ook in de overige steden van het Galaädietische worden er opgesloten gehouden, en men heeft bepaald op morgen het leger te doen oprukken naar die steden en hen te vatten en uit den weg te ruimen op éénen dag.</verse>

<verse osisID="1Macc.5.28"> En Judas en zijn leger sloeg plotseling den weg in naar de woestijn van Bosor; en hij bezette de stad en doodde al wat mannelijk was met de snede van het zwaard en vermeesterde hun geheelen buit en verbrandde ze met vuur.</verse>

<verse osisID="1Macc.5.29"> En zij maakten zich op van daar in den nacht en rukten voort tot aan de vesting<note n="1377">Dathema. Zie v. 9.</note>.</verse>

<verse osisID="1Macc.5.30"> En het gebeurde bij het krieken van den dag, toen zij hunne oogen opsloegen, zie, daar was veel volk, dat niet te tellen was en dat ladders en belegeringswerktuigen aanbracht om de vesting in te nemen en hen te vermeesteren.</verse>

<verse osisID="1Macc.5.31"> En Judas zag, dat de strijd begonnen was, en het krijgsgeschreeuw steeg ten hemel als trompetgeschal, en groot getier uit de stad.</verse> 


<verse osisID="1Macc.5.32"> En hij sprak tot zijn leger: Strijdt heden voor uwe broeders.</verse>

<verse osisID="1Macc.5.33"> En hij viel hen met drie heerbenden in den rug, en zij bliezen op de trompetten en slaakten luide kreten in gebed.</verse>

<verse osisID="1Macc.5.34"> En het leger van Timotheüs bemerkte, dat het de Machabeër was, en zij gingen op de vlucht voor zijn aanschijn; en men bracht hun een zware nederlaag toe, en er vielen van hen op dien dag ongeveer acht duizend man.</verse>

<verse osisID="1Macc.5.35"> En Judas keerde zich naar Maspha<note n="1378">Eene stad van Galaäd. Vgl. Jud. XI 29.</note> en viel het aan en nam het in, en hij doodde al wat mannelijk was daarin en bemachtigde den buit daarvan en stak het in brand.</verse>

<verse osisID="1Macc.5.36"> Van daar rukte hij verder en vermeesterde Casbon en Mageth en Bosor en de overige steden van het Galaädietische.</verse>

<verse osisID="1Macc.5.37"> Maar na die gebeurtenissen verzamelde Timotheüs een ander heer en legerde zich tegenover Raphon, aan de overzijde van den bergstroom<note n="1379">Raphon is waarschijnlijk het Raphana, waarvan Plinius gewaagt; blijkens v. 43 lag het niet ver van Carnaïm. De bergstroom is hetzij de Jabok of waarschijnlijker de meer noordwaarts vloeiende Mandhur of Hiëromax, die zich in den Jordaan stort.</note>.</verse>

<verse osisID="1Macc.5.38"> En Judas zond er uit om het leger te verspieden; en men boodschapte hem zeggende: Alle volken, die rondom ons wonen, zijn tot hem samengestroomd, een leger bovenmate talrijk.</verse>

<verse osisID="1Macc.5.39"> En zij hebben Arabieren tot hunne hulp gehuurd en zich gelegerd aan gene zijde van den bergstroom, gereed om tegen u ten strijde te trekken. En Judas trok hun te gemoet.</verse>

<verse osisID="1Macc.5.40"> En Timotheüs zeide tot de oversten van zijn leger: Als Judas met zijn leger den waterstroom genaderd zal zijn en hij het eerst naar ons overtrekt, zullen wij niet tegen hem kunnen bestand zijn, omdat hij overmachtig tegen ons zal wezen<note n="1380">Namelijk wegens den moed, die hem en de zijnen bezielt.</note>.</verse> 


<verse osisID="1Macc.5.41"> Vreest hij echter er over te trekken, en gaat hij legeren aan gene zijde van den stroom, laten wij dan naar hen overtrekken, en wij zullen tegen hem bestand zijn.</verse>

<verse osisID="1Macc.5.42"> Toen nu Judas den waterstroom genaderd was, plaatste hij de schrijvers des volks langs den stroom en gelastte hun, zeggende: Laat geen der manschappen achter, maar dat allen ten strijde oprukken<note n="1381">De schrijvers des volks, Hebr.: ‘sjoterim’, waren ambtenaren, o.a. belast met het werven en keuren (vgl. Jerem. LII 25) der jonge soldaten, het bijhouden der lijsten enz. Zie Deut. I noot 9.</note>.</verse>

<verse osisID="1Macc.5.43"> En hij stak het eerst tot hen over en geheel het volk na hem, en alle heidenen werden verpletterd voor hun aanschijn, en zij wierpen hunne wapenen weg en namen de vlucht naar den tempel, die te Carnaïm was<note n="1382">In de bedrieglijke hoop daar bescherming van den kant hunner afgoden, of althans een vrijplaats te vinden, welke door Judas zou geëerbiedigd worden.</note>.</verse>

<verse osisID="1Macc.5.44"> En hij nam de stad zelve in en stak den tempel in brand met allen, die er in waren; en Carnaïm werd overweldigd en was niet bestand voor het aanschijn van Judas.</verse>

<verse osisID="1Macc.5.45"> En Judas verzamelde alle Israëlieten, die zich in het Galaädietische bevonden, van den kleinste tot den grootste, en hunne huisvrouwen en kinderen en een zeer groot leger, opdat die zich zouden begeven naar het land Juda<note n="1383">Vgl. noot 11.</note>.</verse>

<verse osisID="1Macc.5.46"> En zij kwamen tot bij Ephron<note n="1384">Ephron, niet te verwisselen met Ephron in het stamgebied van Benjamin, lag in een nauwe bergengte ten oosten van den Jordaan, blijkens v. 44 en 52 tusschen Carnaïm en Bethsan. De juiste ligging is thans moeielijk te bepalen.</note>, en dit was eene groote stad, gelegen in den toegang, zeer sterk en rechts noch links te ontwijken, maar de weg liep er middendoor.</verse>

<verse osisID="1Macc.5.47"> En zij, die in de stad waren, sloten zich op en versperden de poorten met steenen. En Judas boodschapte hun met vredelievende woorden<note n="1385">Naar het voorschrift van Deut. XX 10, en gelijk Moses zulks deed met de koningen der Edomieten en der Amorrheërs. Vgl. Num. XX 17; XXI 22.</note>,</verse> 


<verse osisID="1Macc.5.48"> zeggende: Laat ons door uw gebied trekken, om naar ons land te gaan, en niemand zal u schaden; wij zullen slechts te voet doortrekken. En zij wilden hun niet opendoen.</verse>

<verse osisID="1Macc.5.49"> En Judas liet in het leger afkondigen, dat iedereen zou aanrukken ter plaatse, waar hij zich bevond.</verse>

<verse osisID="1Macc.5.50"> En de mannen der legermacht rukten aan, en hij bestookte die stad den ganschen dag en den ganschen nacht, en de stad werd in zijne hand geleverd<note n="1386">Ongetwijfeld door Gods bijzondere beschikking. Vgl. v. 54.</note>.</verse>

<verse osisID="1Macc.5.51"> En zij doodden al wat mannelijk was met de snede van het zwaard, en hij slechtte ze en bemachtigde haren buit, en hij trok door de gansche stad over de gedooden heen.</verse>

<verse osisID="1Macc.5.52"> En zij togen over den Jordaan in de groote vlakte tegenover Bethsan<note n="1387">Bethsan, heden Beisân, oudtijds ook Scytopolis genaamd, lag twee uren van den Jordaan, aan het zuidoostelijk uiteinde der groote vlakte van Jezraël, en bij de groote vlakte van den Jordaan. Blijkens II Mach. XII 29 waren de inwoners der stad goedgezind jegens de Joden.</note>.</verse>

<verse osisID="1Macc.5.53"> En Judas hield de achteraankomenden bijeen<note n="1388">Opdat niemand zou achterblijven en in de handen vallen der vijandig gezinde volken, door welker gebied hij achtereenvolgens moest trekken.</note> en hij wakkerde het volk aan over den geheelen weg, totdat zij in het land Juda kwamen.</verse>

<verse osisID="1Macc.5.54"> En zij trokken op naar den berg Sion met blijdschap en vreugde en droegen brandoffers op, omdat niemand van hen gevallen was, totdat zij in vrede waren teruggekeerd<note n="1389">Hier wordt minstens gezegd, dat niemand van hen gevallen was, die Judas, volgens v. 53, uit Galaäd naar Judea had medegevoerd. Mogelijk zijn die woorden toepasselijk op allen, die den krijgstocht van Judas over den Jordaan hadden medegemaakt; maar dan dient die omstandigheid als een bewijs van Gods bovennatuurlijke tusschenkomst te worden beschouwd.</note>.</verse>

<verse osisID="1Macc.5.55"> En in de dagen, dat Judas en Jonathan zich in het land Galaäd bevonden, en Simon, zijn broeder, in Galilea, tegenover Ptolemaïs,</verse>

<verse osisID="1Macc.5.56"> hoorde Joseph, zoon van Zacharias, en Azarias, overste van het krijgsvolk, de schoone daden en gevechten, die hadden plaats gehad,</verse>

<verse osisID="1Macc.5.57"> en hij zeide: Laten ook wij ons eenen naam maken, en gaan wij strijden tegen de volkeren, die zich rondom ons bevinden.</verse>

<verse osisID="1Macc.5.58"> En hij gaf bevel aan degenen, die in zijn leger waren, en zij rukten op naar Jamnia<note n="1390">In het gebied der Philistijnen. Vgl. IV noot 9.</note>.</verse>

<verse osisID="1Macc.5.59"> En Gorgias<note n="1391">Gorgias, veldheer van Antiochus (vgl. III 38), was na de nederlaag, door Judas aan Nicanor toegebracht, met zijn leger gevlucht naar het gebied der Philistijnen (vgl. IV 22).</note> trok uit de stad met zijne mannen tegen hen ten strijde.</verse>

<verse osisID="1Macc.5.60"> En Joseph en Azarias werden op de vlucht gedreven tot aan de grenzen van Judea; en er vielen op dien dag van het volk Israël wel twee duizend man, en er greep een groote vlucht plaats onder het volk,</verse>

<verse osisID="1Macc.5.61"> omdat zij niet geluisterd hadden naar Judas en zijne broeders, in de meening, dat zij dapper zouden te werk gaan.</verse>

<verse osisID="1Macc.5.62"> Zij waren echter niet van het zaad dier mannen, door welke heil bewerkt is in Israël<note n="1392">Joseph en Azarias behoorden niet tot het vrome geslacht der Machabeën, welke door Gods wonderbaren bijstand waren aangewezen als de redders van Israël en naar welke allen (v. 61) moesten luisteren. Hunne nederlaag was de straf hunner ongehoorzaamheid en eerzucht en eene waarschuwing voor de anderen, dat zij slechts dan op den bijstand des Hemels konden rekenen, als zij alleen de handhaving hunner vrijheid van godsdienst beoogden.</note>.</verse>

<verse osisID="1Macc.5.63"> En de mannen van Judas<note n="1393">Gr.: ‘en de man Judas en zijne broeders werden’ enz.</note> werden ten zeerste verheerlijkt voor het aanschijn van geheel Israël en van alle volkeren, waar hun naam gehoord werd.</verse>

<verse osisID="1Macc.5.64"> En men kwam bij hen te zamen onder het toeroepen van heilwenschen.</verse>

<verse osisID="1Macc.5.65"> En Judas en zijne broeders togen uit en bestreden de kinderen van Esau in het land, dat ten zuiden ligt, en hij sloeg Chebron en hare onderhoorige steden, en hij verbrandde hare muren en torens rondom met vuur<note n="1394">De zonen van Esau waren de Edomieten, aan welke Judas reeds een zware nederlaag had toegebracht. Vgl. v. 3. Chebron, of Hebron, reeds ten tijde van Roboam een zeer sterke stad (vgl. II Par. XI 10), heden El Khalil, ten zuiden van Jerusalem, lag in het stamgebied van Juda, maar was destijds in de handen der Edomieten. Vgl. noot 2.</note>.</verse> 


<verse osisID="1Macc.5.66"> En hij brak de legerplaats op om het land der vreemdelingen binnen te rukken en hij trok door Samaria<note n="1395">Sommigen meenen, dat hier Marissa of Maresa dient gelezen te worden, daar deze stad op den kortsten weg lag, die naar het land der vreemdelingen, d.i. der Philistijnen, leidde. Maresa, heden alleen puinhoopen, Merasj genaamd, lag dicht bij de westelijke helling der bergen van Juda. Intusschen niets belet aan te nemen, dat Judas zijnen weg daarheen door het gebied van Samaria wilde nemen en dat hij zich later naar het zuidwesten wendde (vgl. v. 68) om Azotus te belegeren.</note>.</verse>

<verse osisID="1Macc.5.67"> Dien dag vielen priesters in het gevecht, terwijl zij dapper wilden handelen en zonder beleid ten strijde trokken.</verse>

<verse osisID="1Macc.5.68"> En Judas wendde zich tegen Azotus in het land der vreemdelingen en haalde hunne altaren omver en verbrandde met vuur de gesneden beelden hunner goden en bemachtigde den buit der steden, en hij keerde terug naar het land Juda.</verse>

</chapter>

      
<chapter osisID="1Macc.6">
 

<title>Hoofdstuk VI.</title>
<p>Antiochus Epiphanes wil Elymaïs plunderen, doch wordt op de vlucht gedreven; hij verneemt den tegenspoed zijner legers in Judea en sterft. Zijn zoon, Antiochus Eupator volgt hem op (v. 1-17). Judas belegert den burcht te Jerusalem (v. 18-20). Antiochus wordt ten oorlog tegen hem aangespoord (v. 21-27) en komt met een groot leger Bethsura belegeren (v. 28-31). Judas valt hem aan en doodt zeshonderd man (v. 32-42). Wapenfeit en dood van Eleazar (v. 43-46). Antiochus trekt op naar Jerusalem; Bethsura geeft zich over (v. 47-50). Beleg van Jerusalem en hongersnood aldaar (v. 51-54). Op raad van Lysias sluit Antiochus vrede met de belegerden om Philippus te gaan bestrijden, die zich van Antiochië had meester gemaakt. Meineed des konings (v. 55-63).</p>


<verse osisID="1Macc.6.1"> En koning Antiochus doorliep de bovenlanden en vernam, dat de stad Elymaïs in Perzië<note n="1396">De schrijver hervat hier het onderbroken verhaal van III 31-37 omtrent den tocht van Antiochus Epiphanes naar de bovenlanden (vgl. III 37 noot 17). Elymaïs was een gewest van Perzië, waarvan de grenzen in verschillende tijden verschillend waren; de stad, waarvan hier sprake is, wordt II Mach. IX 2 ‘Persepolis’, stad van Perzië of der Perzen, genoemd. Sommigen meenen, dat Susa, een der hoofdsteden van het Perzische rijk, bedoeld wordt; anderen, dat men hier lezen moet: hij hoorde, dat er in Elymaïs, in Perzië, een zeer vermaarde stad was.</note> zeer vermaard en rijk was aan zilver en goud,</verse> 


<verse osisID="1Macc.6.2"> en dat de tempel<note n="1397">Naar II Mach. I 13 was deze tempel toegewijd aan Nanea, een Perzische naam voor Diana of Venus.</note> daarin buitengemeen rijk was, en dat zich daar gouden dekkleeden bevonden en pantsers en schilden, welke Alexander, zoon van Philippus, de Macedonische koning, die het eerst in Griekenland regeerde, had achtergelaten<note n="1398">Ter betuiging van zijnen eerbied en zijne dankbaarheid jegens de daar vereerde godheid.</note>.</verse>

<verse osisID="1Macc.6.3"> En hij kwam en zocht de stad in te nemen en ze uit te plunderen; en hij vermocht het niet, omdat de mare ter kennis gekomen was dergenen, die in de stad waren.</verse>

<verse osisID="1Macc.6.4"> En zij maakten zich op ten strijde en hij vluchtte van daar en trok met groote droefenis af en keerde terug naar Babylonië<note n="1399">Vgl. II Mach. I 13-16.</note>.</verse>

<verse osisID="1Macc.6.5"> En er kwam hem iemand in Perzië<note n="1400">De bode ontmoette hem op zijnen terugtocht uit Perzië, volgens II Mach. IX 3, nabij Ecbatana (vgl. II Mach. IX noot 3). Het op de vlucht gedreven leger was dat van Nicanor, Ptolemeüs en Gorgias, hetwelk Lysias naar Judea had gezonden. Vgl. III 38.</note> boodschappen, dat het leger, hetwelk zich in het land Juda bevond, op de vlucht was gedreven,</verse>

<verse osisID="1Macc.6.6"> en dat Lysias<note n="1401">Vgl. IV 28 volg. De zin kan ook zijn, dat Lysias ‘aan het hoofd’ van een sterke krijgsmacht was opgerukt.</note> met een uiterst geduchte krijgsmacht opgerukt en op de vlucht gedreven was voor het aanschijn der Joden, en dat dezen zich versterkt hadden met wapenen en strijdkrachten en grooten buit, dien zij genomen hadden uit de legerplaats, welke zij hadden vernield;</verse>

<verse osisID="1Macc.6.7"> en dat zij den gruwel<note n="1402">Vgl. 1 57. De schrijver vervangt hier, uit afschuw, door gruwel het woord, dat de heidensche bode gebruikte om het door Antiochus opgerichte afgodsbeeld en altaar aan te duiden. De uitdrukking zijne stad Bethsura daarentegen is gebruikt naar de opvatting van den bode.</note> omvergehaald hadden, dien hij op het altaar, dat zich te Jerusalem bevond, had opgericht, en dat zij het heiligdom evenals weleer omringd hadden met hooge muren, en daarenboven zijne stad Bethsura.</verse> 


<verse osisID="1Macc.6.8"> En het geschiedde, toen de koning deze tijdingen hoorde, dat hij verschrikt en ten zeerste ontroerd werd, en hij werd bedlegerig en viel van droefheid in eene ziekte, omdat het hem niet gegaan was, gelijk hij gedacht had.</verse>

<verse osisID="1Macc.6.9"> En hij bevond zich daar vele dagen, omdat zich eene groote bedroefdheid in hem hernieuwde, en hij meende, dat hij ging sterven.</verse>

<verse osisID="1Macc.6.10"> En hij ontbood al zijne vrienden en zeide hun: De slaap is van mijne oogen geweken, en ik ben terneergeslagen en verzwakt van harte vanwege de zorg.</verse>

<verse osisID="1Macc.6.11"> En ik heb in mijn hart gezegd: In hoe groot eene kwelling ben ik gekomen en in welke vloeden van droefenis, waarin ik mij thans bevind, ik, die goedertieren en bemind was in mijne heerschappij<note n="1403">Antiochus had er zich steeds op toegelegd om zich door vertrouwelijken omgang en kwistige geschenken bij de zijnen bemind te maken. Vgl. III 30.</note>!</verse>

<verse osisID="1Macc.6.12"> Maar thans gedenk ik aan de onheilen, die ik te Jerusalem heb aangericht, vanwaar ik ook den geheelen buit van goud en zilver heb weggevoerd, die er was; ook heb ik gezonden om de bewoners van Judea uit den weg te ruimen zonder oorzaak<note n="1404">Vgl. I 23 volg.; III 34 volg.</note>.</verse>

<verse osisID="1Macc.6.13"> Ik erken nu, dat daarom die rampen mij getroffen hebben; en zie, ik bezwijk door groote droefenis in een vreemd land<note n="1405">Buiten de spijt over het mislukken van zijnen eigen veldtocht en van dien zijner onderbevelhebbers werd Antiochus nog door een andere plaag gekweld (vgl. II Mach. IX 5); die rampen en andere tegenspoed braken zijnen heiligschennenden overmoed (vgl. II Mach. IX 12 volg.) en deden hem inzien, dat God hem tot straf deed sterven ver van de zijnen, in Perzië, een verafgelegen en vreemd land, waar hij geen vrienden telde, omdat hij in dat gewest van zijn rijk meer als plunderaar dan als koning gekomen was.</note>.</verse>

<verse osisID="1Macc.6.14"> Dan riep hij Philippus<note n="1406">Hoogstwaarschijnlijk dezelfde, dien hij reeds vroeger (II Mach. V 22) tot landvoogd van Judea had aangesteld; II Mach. IX 29 wordt hij de zoogbroeder van Antiochus genoemd.</note>, een zijner vrienden, en stelde hem aan het hoofd van geheel zijn rijk,</verse>

<verse osisID="1Macc.6.15"> en hij gaf hem den hoofdband en zijn gewaad en den ring, opdat hij Antiochus, zijnen zoon, zou halen<note n="1407">De Grieksche tekst heeft in plaats van halen veeleer: opleiden, onderrichten. Door het overreiken van kroon, koningsmantel en ring stelde Antiochus Philippus in plaats van Lysias (vgl. III 33) aan tot regent des rijks (en tot voogd van zijnen minderjarigen zoon), evenals vroeger Alexander de Groote, volgens Quintus Gurtius, zulks met Perdiccas gedaan had. Volgens de Syrische vertaling moest Philippus die onderscheidingsteekenen naar Antiochus Eupator brengen.</note> en hem opvoeden en deze koning zou worden.</verse> 


<verse osisID="1Macc.6.16"> En koning Antiochus stierf aldaar in het jaar honderd negen en veertig<note n="1408">Waarschijnlijk te Tabes of Tabae in Perzië in 164 vóór Chr.</note>.</verse>

<verse osisID="1Macc.6.17"> Lysias vernam dan, dat de koning gestorven was, en hij bepaalde, dat Antiochus, diens zoon, dien hij in zijne jeugd had opgevoed, koning zou zijn, en hij noemde zijnen naam Eupator<note n="1409">D.i. zoon van een goeden vader.</note>.</verse>

<verse osisID="1Macc.6.18"> Zij nu, die zich op den burcht bevonden, sloten Israël rondom het heiligdom in<note n="1410">En bemoeilijkten daardoor de godsdienstoefeningen.</note> en zochten steeds hun te schaden en de heidenen te versterken.</verse>

<verse osisID="1Macc.6.19"> En Judas was er op bedacht hen te vernietigen, en hij riep het gansche volk bijeen om hen te belegeren.</verse>

<verse osisID="1Macc.6.20"> En zij kwamen te zamen en belegerden hen in het jaar honderd en vijftig, en zij vervaardigden blijden en stormgevaarten<note n="1411">In 163 vóór Chr. Blijden, d.i. werptuigen om steenen of pijlen te slingeren. Gr.: torens of schansen om daarop blijden te plaatsen.</note>.</verse>

<verse osisID="1Macc.6.21"> En eenigen uit de belegerden ontkwamen<note n="1412">Verlieten den burcht vooraleer hij geheel ingesloten was of ontsnapten aan de waakzaamheid der belegeraars.</note>, en er voegden zich bij hen eenige goddeloozen uit Israël,</verse>

<verse osisID="1Macc.6.22"> en zij begaven zich tot den koning en zeiden: Hoelang nog doet gij geen recht en wreekt gij onze broeders<note n="1413">Blijkens v. 24 wordt hier het woord gevoerd door de goddelooze Israëlieten van v. 21; hunne broeders zijn dus hier minder de in den burcht opgesloten Syriërs, dan de afvallige Joden, die met hen heulden.</note> niet?</verse>

<verse osisID="1Macc.6.23"> Wij hebben besloten uwen vader te dienen en naar zijne geboden te wandelen en aan zijne bevelen te gehoorzamen.</verse>

<verse osisID="1Macc.6.24"> En de zonen van ons volk hebben zich daarom van ons vervreemd, en al degenen van ons, die men vond, werden gedood en onze erfgoederen werden geroofd.</verse> 


<verse osisID="1Macc.6.25"> En zij hebben niet alleen naar ons de hand uitgestrekt, maar ook naar al onze ommelanden<note n="1414">Letteri.: al onze landpalen. Hier worden wel de omliggende heidensche volken bedoeld, tegen welke Judas oorlog gevoerd had.</note>.</verse>

<verse osisID="1Macc.6.26"> En zie, zij hebben zich heden gelegerd voor den burcht van Jerusalem, om hem te vermeesteren, en zij hebben de vesting Bethsura versterkt;</verse>

<verse osisID="1Macc.6.27"> en als gij hen niet ten spoedigste voorkomt, zullen zij nog grooter dingen doen dan deze, en zult gij hen niet kunnen vermeesteren.</verse>

<verse osisID="1Macc.6.28"> En de koning ontstak in toorn, toen hij dit hoorde; en hij vergaderde al zijne vrienden en de oversten van zijn leger benevens degenen, die aan het hoofd der ruiterij stonden<note n="1415">Antiochus Eupator was destijds nog een kind; ongetwijfeld riep Lysias in zijnen naam al zijne vrienden, d.i. de hoogste staatsdienaren, samen.</note>.</verse>

<verse osisID="1Macc.6.29"> Maar ook uit andere rijken en van de eilanden der zee kwamen gehuurde troepen tot hem<note n="1416">Uit de rijken, die aan het Syrische grensden, en uit de eilanden en kustlanden der Middellandsche Zee.</note>.</verse>

<verse osisID="1Macc.6.30"> En het getal van zijn krijgsvolk bedroeg honderd duizend voetknechten en twintig duizend ruiters, benevens twee en dertig ten strijde afgerichte olifanten<note n="1417">Lysias kon een zoo talrijk leger op de been brengen door het aanwerven van troepen in de aangrenzende rijken, waarbij hij echter, evenals bij het houden van olifanten, de vredesvoorwaarden ontdook, die na den slag van Magnesia aan Antiochus den Groote door de Romeinen waren voorgeschreven (zie I noot 22). Hij achtte ongetwijfeld een zoo geduchte krijgsmacht noodig, omdat hij bij ervaring wist, hoezeer Judas de Machabeër te vreezen was, misschien ook omdat hij tevens bestand wilde zijn tegen Philippus, zijnen mededinger, die met een aanzienlijk leger in Perzië stond.</note>.</verse>

<verse osisID="1Macc.6.31"> En zij trokken door Idumea en legerden zich voor Bethsura en streden vele dagen en maakten stormgevaarten; en men deed eenen uitval en verbrandde ze met vuur en streed manmoedig.</verse>

<verse osisID="1Macc.6.32"> En Judas brak op van den burcht en ging legeren bij Bethzachara, tegenover het leger des konings<note n="1418">Bethzachara, heden Beit Zaqaria of Beit Skaria, lag niet ver ten noorden van Bethsura, op een hoogte, die het tot een natuurlijke vesting maakte. Volgens Flavius Josephus nam Judas aldaar stelling in een bergengte, ongetwijfeld om zoo min mogelijk hinder te hebben van de ruiterij en de olifanten van Antiochus en om desnoods veiliger naar Jerusalem te kunnen terugtrekken.</note>.</verse> 


<verse osisID="1Macc.6.33"> En de koning stond vóór het daglicht op en dreef zijne troepen ten stormmarsch aan in de richting van Bethzachara; en de legers rustten zich ten strijde en staken de trompetten.</verse>

<verse osisID="1Macc.6.34"> En zij toonden aan de olifanten druiven- en moerbeziënbloed om hen ten strijde aan te hitsen<note n="1419">De drift der olifanten werd daardoor ontstoken, dat men hun dat bloed, d.i. sap, waarop zij zeer belust schijnen, toonde zonder het hun te geven.</note>.</verse>

<verse osisID="1Macc.6.35"> En zij verdeelden de dieren over de keurbenden en bij ieder der olifanten stonden duizend man met maliënkolders en met koperen helmen op hunne hoofden; en vijfhonderd in gelederen geschaarde ruiters waren uitgelezen voor ieder dier.</verse>

<verse osisID="1Macc.6.36"> Dezen bevonden zich vooraf overal, waar het dier zich bevond; en waarheen het ging, gingen zij en weken er niet van af<note n="1420">Daardoor waren de olifanten en paarden aan elkander gewend en had men ze geleerd in gelederen te strijden; de ruiters omgaven de olifanten om hen te leeren de vrienden van de vijanden te onderscheiden en om de olifanten in de zijden te beschutten.</note>.</verse>

<verse osisID="1Macc.6.37"> Daarenboven verhieven zich boven hen hechte houten torens, ter beschutting, op ieder dier, en daarop krijgstoestellen, en op ieder waren twee en dertig kloeke mannen, die van daarboven uit vochten<note n="1421">Namelijk, naar het schijnt, beurtelings, in bepaalde kleine afdeelingen. Sommigen meenen, dat hier oorspronkelijk gelezen werd: op ieder twee of drie kloeke mannen. Als olifantsleider gebruikte men meestal eenen Indiër, omdat dezen de uit hun land afkomstige olifanten beter weten te behandelen.</note>, en een Indiër als drijver van het dier.</verse>

<verse osisID="1Macc.6.38"> En de rest der ruiterij plaatste hij aan weerszijden op de twee vleugels, om het leger door trompetgeschal op te wekken en de gesloten gelederen in zijne keurbenden voort te drijven<note n="1422">Naar het Gr.: op de twee vleugels van het leger ter verontrusting (nl. der vijanden) en in gesloten gelederen ia de valleien (of beschut in de keurbenden).</note>.</verse>

<verse osisID="1Macc.6.39"> Toen dan de zon op de gouden en koperen schilden straalde, schitterden daarvan de bergen, en zij schitterden als vlammende fakkels<note n="1423">Hier, gelijk elders in de H. Schrift, staat gouden wel voor verguld, alhoewel er misschien aanvoerders en anderen in het leger waren, die inderdaad gouden schilden droegen. Vgl. III Reg. X 16.</note>.</verse>

<verse osisID="1Macc.6.40"> En een gedeelte van het leger des konings trok afzonderlijk over de hooge bergen en een ander door de laagten, en zij rukten behoedzaam en ordelijk voorwaarts.</verse>

<verse osisID="1Macc.6.41"> En alle bewoners des lands werden ontsteld door het geschreeuw der menigte en het stappen van het krijgsvolk en het gekletter der wapenen; want het leger was ongemeen groot en sterk.</verse>

<verse osisID="1Macc.6.42"> En Judas en zijn leger rukten aan ten strijde, en er sneuvelden van het leger des konings zeshonderd man.</verse>

<verse osisID="1Macc.6.43"> En Eleazar, zoon van Saura, zag een der dieren geharnast met koninklijke pantsers; en het stak uit boven de overige dieren, en het scheen hem, dat de koning zich daarop bevond<note n="1424">Eleazar was een broeder van Judas den Machabeër en dus een zoon van Mathathias. De Septuagint heeft eenvoudig Eleazar, de Savaran of de Avaran, hetgeen nagenoeg overeenstemt met den bijnaam Avaron of Abaron, die hem II 5 gegeven wordt. Saura is dus hier voor een schrijffout aan te zien, althans indien men dien bijnaam niet aan Mathathias wil toekennen.</note>.</verse>

<verse osisID="1Macc.6.44"> En hij offerde zich op om zijn volk te bevrijden en zich eenen eeuwigen naam te verwerven<note n="1425">Antiochus nam ongetwijfeld wegens zijne jeugdige jaren geen onmiddellijk deel aan den strijd. Ware zulks het geval geweest en had hij zich inderdaad, zooals Eleazar het niet zonder grond veronderstelde, op den koninklijk uitgedosten olifant bevonden, dan zou zijn val, mogelijk zijn dood, een onbeschrijfelijke verwarring in zijn leger teweeggebracht en Judas in de gelegenheid gesteld hebben om den vijand te verslaan. Zoo was dan het opofferen van zijn leven ten algemeenen nutte een heldhaftige en alleszins prijzenswaardige daad van Eleazar, ofschoon de gevolgen daarvan niet die waren, welke hij verwachtte.</note>.</verse>

<verse osisID="1Macc.6.45"> En hij liep stoutmoedig er op aan in het midden der keurbende, terwijl hij links en rechts doodsloeg, en er vielen er door zijne hand aan weerszijden.</verse>

<verse osisID="1Macc.6.46"> En hij begaf zich onder de pooten van den olifant en plaatste zich onder hem en doodde hem; en deze viel ter aarde op hem en hij stierf daar.</verse> 


<verse osisID="1Macc.6.47"> En de sterkte des konings ziende en den aandrang van zijn leger, trokken zij zich van hen terug<note n="1426">Hoe dapper Judas en de zijnen ook streden, zij waren tegen de overmacht niet langer bestand en moesten dus terugtrekken.</note>.</verse>

<verse osisID="1Macc.6.48"> Nu rukte het leger des konings tegen hen op naar Jerusalem, en het leger van den koning sloeg zich neder tegenover Judea en den berg Sion<note n="1427">Gr.: ‘en de koning richtte zich’ enz. Het gros des legers trok op tegen Judea en ging het beleg slaan voor Jerusalem en den berg Sion, d.i. den berg des tempels, terwijl de rest voor Bethsura gelegerd bleef. Vgl. v. 49.</note>.</verse>

<verse osisID="1Macc.6.49"> En hij sloot een verdrag met degenen, die zich in Bethsura bevonden, en zij trokken uit de stad, omdat daar voor hen, ingesloten als zij waren, geen leeftocht was, aangezien het een sabbatjaar was voor het land<note n="1428">In het zevende of sabbatjaar moest de grond onbebouwd blijven liggen naar het voorschrift van Lev. XXV 4 volg. Dit en het langdurig beleg veroorzaakte in de stad gebrek aan leeftocht, weshalve de bezetting onder voorwaarde van vrijen aftocht de stad overgaf.</note>.</verse>

<verse osisID="1Macc.6.50"> En de koning bezette Bethsura en hij plaatste er een bezetting om het te bewaren.</verse>

<verse osisID="1Macc.6.51"> En hij sloeg zijn leger neder tegenover de heilige plaats gedurende vele dagen; en hij stelde daar blijden op en stormgevaarten en vuurwerptuigen<note n="1429">De heilige plaats is hier de door Judas versterkte berg Moriah, in v. 48 de berg Sion genoemd. De vuurwerptuigen dienden tot het slingeren van brandende pijlen.</note>, en geschut om steenen en schichten te slingeren, en schorpioenen om pijlen te schieten, en slingers.</verse>

<verse osisID="1Macc.6.52"> Maar genen richtten ook oorlogstoestellen tegenover hunne toestellen op en vochten vele dagen.</verse>

<verse osisID="1Macc.6.53"> Er waren echter geene mondbehoeften in de stad, omdat het het zevende jaar was; daarenboven hadden degenen van de heidenen, die in Judea gebleven waren<note n="1430">Naar het Gr. hadden zij, die naar Judea (uit Galilea en Galaäd; vgl. III 23 en 45) voor de heidenen gevlucht waren, het overschot opgegeten van hetgeen opgeborgen was.</note>, de rest verteerd van hetgeen opgeborgen was geweest.</verse>

<verse osisID="1Macc.6.54"> En er bleven in het heiligdom weinig mannen over, omdat de honger hen vermeesterd had; en zij gingen uiteen, ieder naar zijne plaats.</verse>

<verse osisID="1Macc.6.55"> En Lysias hoorde, dat Philippus, dien koning Antiochus, toen hij nog leefde, aangesteld had om Antiochus, zijnen zoon, op te voeden en opdat deze koning zou worden,</verse>

<verse osisID="1Macc.6.56"> teruggekeerd was uit Perzië en Medië evenals het leger, dat met hem heengetrokken was, en dat hij de staatszaken zocht in handen te krijgen.</verse>

<verse osisID="1Macc.6.57"> Hij haastte zich te gaan en aan den koning en aan de legerhoofden te zeggen: Wij verzwakken dagelijks, en mondbehoefte hebben wij weinig, en de plaats, die wij belegeren, is sterk, en het is onze plicht orde te stellen op de regeering.</verse>

<verse osisID="1Macc.6.58"> Laten wij dus nu aan deze mannen de rechterhand bieden<note n="1431">De rechterhand bieden is zooveel als zich verzoenen en vrede sluiten.</note> en sluiten wij vrede met hen en met geheel hun volk;</verse>

<verse osisID="1Macc.6.59"> en bepalen wij voor hen, dat zij mogen wandelen naar hunne instellingen evenals vroeger; want wegens hunne instellingen, die wij veracht hebben, zijn zij vertoornd en hebben zij dat alles gedaan.</verse>

<verse osisID="1Macc.6.60"> En de rede vond behagen voor het aanschijn des konings en der oversten; en hij zond naar hen om vrede te sluiten, en zij namen dien aan.</verse>

<verse osisID="1Macc.6.61"> En de koning zwoer hun toe evenals de oversten, en zij trokken uit de vesting.</verse>

<verse osisID="1Macc.6.62"> En de koning begaf zich op den berg Sion en zag het vestingwerk der plaats; en hij verbrak overhaastig den eed, dien hij gezworen had, en hij beval den muur rondom te vernietigen<note n="1432">Antiochus had, naar het schijnt, onder eede beloofd de stad, althans den heiligen berg, niet te zullen ontmantelen.</note>.</verse>

<verse osisID="1Macc.6.63"> En hij vertrok met spoed en keerde terug naar Antiochië, en hij vond Philippus meester van de stad, en hij streed tegen hem en bemachtigde de stad.</verse>

</chapter>

      
<chapter osisID="1Macc.7">
 

<title>Hoofdstuk VII.</title>
<p>Demetrius, zoon van Seleucus, maakt zich meester van den troon en doodt Antiochus en Lysias (v. 1-4) Hij zendt Bacchides naar Judea met Alcimus als hoogepriester (v. 5-9). Judas mistrouwt hen; zij richten een bloedbad aan (v. 10-19). Alcimus en zijne handlangers teisteren het volk; Judas verhindert zulks en wordt door Alcimus bij den koning aangeklaagd (v. 20-26). Deze zendt Nicanor, die Judas verschalken wil, maar door hem overwonnen wordt (v. 27-32). Nicanor wil den tempel in brand steken; gebed der priesters (v. 33-38). Nicanor, door Judas overwonnen, sneuvelt; zijn leger slaat op de vlucht en wordt in de pan gehakt (v. 39-46). Buit en vreugde van het volk (v. 47-50).</p>


<verse osisID="1Macc.7.1"> In het jaar honderd een en vijftig verliet Demetrius, zoon van Seleucus, de stad Rome en landde met weinige mannen in eene zeestad en regeerde aldaar<note n="1433">In het jaar 162 vóór Chr. Seleucus IV Philopator was de oudere broeder van Antiochus Epiphanes. (Zie I noot 13). Toen hij stierf, bevond zijn zoon Demetrius zich als gijzelaar te Rome, zoodat diens oom Antiochus zich in zijne afwezigheid meester maakte van den troon en dien aan zijn minderjarigen zoon Antiochus Eupator, onder de voogdijschap van Philippus, achterliet. Nu ontsnapte Demetrius uit Rome en landde te Tripoli, eene zeestad van Syrië, met weinige, nl. volgens Polybius, die hem bijstand verleend had, met dertien mannen; hij werd door de Syriërs, die over het bestuur van Antiochus Eupator en Lysias ontevreden waren, des te gunstiger opgenomen, daar hij voorgaf door den Romeinschen Senaat als koning van Syrië erkend te zijn, en kon weldra (II Mach, XIV 1) de haven van Tripoli verlaten aan het hoofd van een geduchte krijgsmacht. Later ontving hij den bijnaam van Soter, d.i. redder, en werd hij inderdaad door den Romeinschen Senaat als koning erkend.</note>.</verse>

<verse osisID="1Macc.7.2"> En het geschiedde, toen hij het koninklijk huis zijner vaderen<note n="1434">Het koninklijk paleis te Antiochië.</note> binnentrad, dat het leger Antiochus en Lysias gevangen nam om ze voor hem te brengen.</verse>

<verse osisID="1Macc.7.3"> En de zaak werd hem bekend en hij zeide: Laat mij hun aangezicht niet zien<note n="1435">Een bewimpeld, maar duidelijk bevel om beiden te vermoorden; naar Oostersch gebruik werd het gelaat van diegenen gesluierd, die niet waardig waren den koning te zien en die dus ter dood gebracht werden (vgl. Esth. VIII 8). Mogelijk wilde Demetrius zich niet laten vermurwen op het gezicht van zijnen nog jeugdigen neef Antiochus en tegenover den Romeinschen Senaat alle schuld aan zijnen dood kunnen ontkennen.</note>.</verse>

<verse osisID="1Macc.7.4"> En het leger bracht hen om. En Demetrius nam plaats op den troon van zijn rijk</verse>

<verse osisID="1Macc.7.5"> En er kwamen tot hem ongerechtige en goddelooze mannen uit Israël, en aan hun hoofd stond Alcimus, die priester wilde worden<note n="1436">Alcimus (een Grieksche vorm voor Joachim of Eliacim) was, blijkens II Mach. XIV 3 volg., reeds tot priester, d.i. hoogepriester, benoemd geweest onder het bestuur van Lysias, maar door de Israëlieten niet erkend, o.a. omdat hij een heidensche levenswijze geleid had. Overigens was hij (vgl. v. 14) wel van het geslacht van Aäron, maar niet van de familie van Sadoc, die sedert Salomon het hoogepriesterschap bekleedde.</note>.</verse>

<verse osisID="1Macc.7.6"> En zij beschuldigden het volk bij den koning, zeggende: Judas heeft met zijne broeders al uwe vrienden<note n="1437">Alle Joden, die met de Syriërs heulden.</note> te gronde gericht en ons uit ons land verdreven.</verse>

<verse osisID="1Macc.7.7"> Zendt dan nu eenen man, op wien gij vertrouwt, om geheel de verwoesting in oogenschouw te gaan nemen, die hij over ons en over de gewesten des konings gebracht heeft, en om al zijne vrienden en hunne handlangers te straffen.</verse>

<verse osisID="1Macc.7.8"> En de koning koos uit zijne vrienden Bacchides uit, die aan gene zijde van den grooten stroom het gebied voerde in het rijk<note n="1438">Naar het Gr.: die aan gene zijde van den stroom (nl. van den Euphraat, in Mesopotamië) het gebied voerde en een groot man was in het rijk.</note> en den koning trouw was, en hij zond hem</verse>

<verse osisID="1Macc.7.9"> om de verwoesting te zien, die Judas had aangericht; maar tevens bestemde hij den goddeloozen Alcimus tot het priesterschap en gaf hem bevel wraak te oefenen aan de kinderen van Israël.</verse>

<verse osisID="1Macc.7.10"> En zij maakten zich op en kwamen met een groot leger in het land Juda; en zij zonden boden en zij spraken tot Judas en zijne broeders arglistig met vredelievende woorden.</verse>

<verse osisID="1Macc.7.11"> En dezen sloegen geen acht op hunne vertoogen, want zij zagen, dat zij met een groot leger waren gekomen.</verse>

<verse osisID="1Macc.7.12"> En er verzamelde zich bij Alcimus en Bacchides eene vergadering van schriftgeleerden om te vragen wat billijk was<note n="1439">Namelijk de instandhouding van de met Antiochus Eupator gesloten overeenkomst en dus de vrije uitoefening van hunnen godsdienst.</note>,</verse> 


<verse osisID="1Macc.7.13"> en allereerst de Assideën<note n="1440">Zie de Inleiding bl. 246. Zij wilden de gehoorzaamheid aan de goddelijke wetten zooveel mogelijk verbinden met de vervulling van de bevelen des konings.</note>, die onder de kinderen van Israël waren, en zij vroegen hen om vrede.</verse>

<verse osisID="1Macc.7.14"> Want zij zeiden: Een man, een priester uit het zaad van Aäron<note n="1441">Zie noot 4.</note>, is gekomen; hij zal ons niet bedriegen.</verse>

<verse osisID="1Macc.7.15"> En hij sprak met hen vredelievende woorden en hij zwoer hun zeggende: Wij zullen u geen kwaad doen en ook niet aan uwe vrienden.</verse>

<verse osisID="1Macc.7.16"> En zij geloofden hem; en hij nam uit hen zestig man gevangen en doodde ze op éénen dag overeenkomstig het woord, dat geschreven is:</verse>

<verse osisID="1Macc.7.17"> Het vleesch uwer heiligen en hun bloed hebben zij vergoten rondom Jerusalem, en niemand was er, die begroef<note n="1442">Deze woorden zijn naar den zin ontleend aan Psalm LXXVIII 2, 3; door heiligen worden hier de vrome Israëlieten bedoeld, die door het met God gesloten verbond aan zijnen dienst gewijd en van de onheilige heidenen afgescheiden waren. Vgl. Ps. LXXVIII noot 1 en LXXIII noot 1. Ofschoon het niet blijkt, of de schrijver deze woorden van den Psalm in den letterlijken zin, als voorspelling, aanhaalt, dan wel als eenvoudige toepassing op de gebeurtenis, die hij bespreekt, is het toch duidelijk, dat hij ze als door God ingegeven wil beschouwd zien.</note>.</verse>

<verse osisID="1Macc.7.18"> En vrees en schrik beving het gansche volk, want men zeide: Er is geen waarheid en recht bij hen; immers zij hebben het verdrag overtreden en den eed, dien zij gezworen hebben.</verse>

<verse osisID="1Macc.7.19"> En Bacchides brak met zijn leger op van Jerusalem en ging legeren te Bethzecha; en hij zond en hij nam er velen van degenen gevangen, die van hem waren weggevlucht, en hij doodde er eenigen uit het volk en wierp hen in den grooten put<note n="1443">Omtrent de juiste ligging van Bethzecha, Gr. Bêzêth, Bêthzêtho of Baithzara, is niets met zekerheid bekend. Sommigen meenen, dat daardoor de Olijfberg bedoeld is, die in de Syrische vertaling herhaaldelijk Bêt Zaït genoemd wordt, of wel het huidige Beit Za ta, tusschen Jerusalem en Hebron, waar nog overblijfselen zijn van een grooten put. - Dat Judas de Machabeër dat alles straffeloos liet geschieden, lag waarschijnlijk daaraan, dat zijne strijdkrachten in het laatste, minder gelukkige gevecht tegen Lysias (vgl. VI 47) en door den onberaden stap der Assideën (vgl. v. 13 volg.) zeer verzwakt waren.</note>.</verse> 


<verse osisID="1Macc.7.20"> En hij gaf het land over aan Alcimus en hij liet oen hulpbende bij hem tot zijnen bijstand. En Bacchides begaf zich naar den koning.</verse>

<verse osisID="1Macc.7.21"> En Alcimus gaf zich vrij wat moeite voor zijn opperpriesterschap.</verse>

<verse osisID="1Macc.7.22"> En bij hem sloten zich allen aan, die hun volk verontrustten, en zij bemachtigden het land Juda en richtten groot onheil aan in Israël.</verse>

<verse osisID="1Macc.7.23"> En Judas zag al de onheilen, welke Alcimus en die met hem waren den kinderen van Israël berokkenden, in veel grooter mate dan de heidenen.</verse>

<verse osisID="1Macc.7.24"> En hij trok uit naar al de landpalen van Judea rondom, en hij oefende wraak op de overgeloopen mannen, en zij hielden voortaan op, tochten in het land te doen.</verse>

<verse osisID="1Macc.7.25"> Alcimus nu zag, dat Judas en die met hem waren de overhand hadden, en hij begreep, dat hij hun niet het hoofd kon bieden; en hij keerde terug tot den koning en beschuldigde hen van vele misdaden.</verse>

<verse osisID="1Macc.7.26"> En de koning zond Nicanor, een zijner aanzienlijkste oversten, die vijandigheid betoonde tegen Israël, en hij gaf hem bevel het volk uit te roeien<note n="1444">Nicanor was als veldheer van Antiochus Epiphanes reeds vroeger tegen de Joden te velde getrokken en door Judas bij Emmaüs overwonnen (vgl. III 38; IV 6 volg.). Vandaar ongetwijfeld zijn vinnige haat tegen Israël. Na den dood van Antiochus Epiphanes schijnt Nicanor zich weldra bij Demetrius te hebben aangesloten.</note>.</verse>

<verse osisID="1Macc.7.27"> En Nicanor kwam te Jerusalem met een groot leger, en hij boodschapte aan Judas en zijne broeders vredelievende woorden met arglist,</verse>

<verse osisID="1Macc.7.28"> zeggende: Er zij geen strijd tusschen mij en u; ik zal met weinige mannen komen om uw aanschijn in vrede te zien<note n="1445">Blijkens II Mach. XIV 13 had hij van Demetrius opdracht om Judas gevangen te nemen. Intusschen schijnt hij eenigen tijd goedgunstig jegens Judas gestemd geweest te zijn, zoodat er een brief van Demetrius noodig was om hem aan de gegeven opdracht te herinneren. Vgl. II Mach. XIV 24-29.</note>.</verse>

<verse osisID="1Macc.7.29"> En hij kwam bij Judas en zij groetten elkander vreedzaam, en de vijanden waren gereed om Judas op te lichten.</verse>

<verse osisID="1Macc.7.30"> En aan Judas werd het bericht ter kennis gebracht, dat hij arglistig tot hem gekomen was; en hij schrikte van hem en wilde zijn aangezicht niet verder zien.</verse>

<verse osisID="1Macc.7.31"> En Nicanor begreep, dat zijn toeleg ontdekt was, en hij rukte tegen Judas ten strijde op bij Capharsalama<note n="1446">Deze plaats lag waarschijnlijk ten zuiden van Jerusalem, maar is verder onbekend.</note>.</verse>

<verse osisID="1Macc.7.32"> En er vielen van Nicanor's leger ongeveer vijf duizend man, en zij vluchtten naar de stad van David.</verse>

<verse osisID="1Macc.7.33"> En na die gebeurtenissen ging Nicanor op naar den berg Sion; en uit de priesters van het volk kwamen er hem in vrede groeten en hem de brandoffers toonen, die voor den koning werden opgedragen<note n="1447">Het was bij de Joden gebruikelijk te bidden zoowel voor hun eigen vorsten als voor de vreemde, aan welke zij onderworpen waren. Vgl. Jer. XXIX 7; Bar. I 10 volg.; I Esdr. VI 10.</note>.</verse>

<verse osisID="1Macc.7.34"> En hij verachtte hen met spot en hij verontreinigde hen en sprak met trots,</verse>

<verse osisID="1Macc.7.35"> en hij zwoer in gramschap, zeggende: Als Judas met zijn leger niet in mijne handen wordt overgeleverd, zal ik terstond, als ik in vrede<note n="1448">Ongedeerd, als overwinnaar, nl. uit den strijd, dien hij tegen Judas ging hervatten.</note> ben teruggekeerd, dit huis in brand steken. En hij vertrok in grooten toorn.</verse>

<verse osisID="1Macc.7.36"> En de priesters traden binnen en gingen staan in het gezicht van het altaar en den tempel, en zij zeiden weenend:</verse>

<verse osisID="1Macc.7.37"> Gij, o Heer, hebt dit huis uitverkoren, opdat uw naam daarover worde aangeroepen, ten einde het een huis van gebed en smeeking zou zijn voor uw volk;</verse>

<verse osisID="1Macc.7.38"> oefen wraak op dezen man en zijn leger en laat hen vallen door het zwaard. Gedenk hunne godslasteringen en sta hun niet toe, dat zij blijven bestaan.</verse> 


<verse osisID="1Macc.7.39"> En Nicanor trok uit Jerusalem en legerde zich bij Bethoron, en krijgsvolk van Syrië rukte hem te gemoet<note n="1449">Over Bethoron zie I Mach. III 16 noot 7. Nicanor had ongetwijfeld hulpbenden uit Syrië ontboden.</note>.</verse>

<verse osisID="1Macc.7.40"> En Judas sloeg zijn leger op te Adarsa met drie duizend man. En Judas bad en zeide<note n="1450">Adarsa, bij Flavius Josephus ‘Adasa’, in v. 45 ‘Adazer’, heden waarschijnlijk Khirbet ʽAdaseh, lag ongeveer halfweg tusschen Jerusalem en Bethoron.</note>:</verse>

<verse osisID="1Macc.7.41"> Omdat zij, die door koning Sennacherib gezonden waren, o Heer, U gelasterd hadden, trok een engel uit, en versloeg honderd vijf en tachtig duizend man van hen<note n="1451">Vgl. IV Reg. XIX 35.</note>.</verse>

<verse osisID="1Macc.7.42"> Verpletter op die wijze heden dit leger voor ons aanschijn; en dat de overigen weten, dat hij kwalijk gesproken heeft over uw heiligdom, en oordeel hem naar zijne boosheid.</verse>

<verse osisID="1Macc.7.43"> En de legers leverden slag op den dertienden dag der maand Adar; en het leger van Nicanor werd vernield, en hij zelf sneuvelde het eerst in den strijd<note n="1452">De maand Adar beantwoordt aan de tweede helft van Februari en de eerste van Maart.</note>.</verse>

<verse osisID="1Macc.7.44"> Toen nu zijn leger zag, dat Nicanor gevallen was, wierpen zij hunne wapenen weg en sloegen op de vlucht.</verse>

<verse osisID="1Macc.7.45"> En zij zetten hen eene dagreize ver na van Adazer tot waar men komt te Gazara, en zij bliezen op de trompetten achter hen om seinen te geven<note n="1453">Zie noot 18 en IV 15 noot 9. Om aan de daar wonende Israëlieten door seinen te kennen te geven, dat de vijand overwonnen was en zij de vluchtelingen zouden ombrengen.</note>.</verse>

<verse osisID="1Macc.7.46"> En uit alle sterkten van Judea in den omtrek kwam men te voorschijn en slingerde hen weg met de horens, en zij keerden zich weder naar hen om en vielen allen door het zwaard, en er bleef niet een enkele van hen over<note n="1454">Met de horens, gelijk een kampende stier zulks doet met zijn overwonnen tegenstander. In het nauw gebracht, keerden zij, nl. de vluchtende Syriërs, zich weder om ten einde hun leven duur te verkoopen.</note>.</verse> 


<verse osisID="1Macc.7.47"> En zij kregen hunnen buit ten roof; en zij sloegen het hoofd van Nicanor af alsmede zijne rechterhand, die hij in trots had uitgestrekt, en zij brachten ze mede en hingen ze op in het gezicht van Jerusalem<note n="1455">Nicanor had zijne rechterhand naar den tempel uitgestrekt, toen hij zwoer dien te vernielen, indien men hem Judas niet uitleverde (Vgl. II Mach. XIV 33).</note>.</verse>

<verse osisID="1Macc.7.48"> En het volk verheugde zich ten zeerste, en zij brachten dien dag door in groote blijdschap.</verse>

<verse osisID="1Macc.7.49"> En hij bepaalde, dat alle jaren die dag zou gevierd worden op den dertienden dag der maand Adar.</verse>

<verse osisID="1Macc.7.50"> En het land Juda was luttele dagen<note n="1456">Waarschijnlijk niet langer dan eene maand. Vgl. IX 3.</note> in rust.</verse>

</chapter>

      
<chapter osisID="1Macc.8">
 

<title>Hoofdstuk VIII.</title><p>Judas krijgt kennis van den oorlogsroem, de trouw en de staatsinstellingen der Romeinen (v. 1-16). Hij zendt hun twee afgezanten, die een verbond met hen sluiten (v. 17-21). Inhoud van het verdrag (v. 22-32).</p>


<verse osisID="1Macc.8.1"> En Judas hoorde van den naam der Romeinen<note n="1457">Reeds twee jaren te voren (vgl. II Mach. XI 34-38) waren de Romeinen ten bate der Joden tusschenbeide gekomen. Zij waren dus aan Judas niet geheel onbekend; niet alles echter wat hij omtrent hunne daden en gewoonten (v. 1-16) hoorde, beantwoordde volkomen aan de werkelijkheid. De schrijver haalt intusschen alles aan, zonder die berichten gegrond te verklaren.</note>, dat zij sterk in krachten waren en toestemden in al wat men hen vroeg, en met allen die tot hen kwamen, vriendschapsbetrekkingen sloten, en dat zij geweldig in krachten waren.</verse>

<verse osisID="1Macc.8.2"> En men vernam van hunne krijgsverrichtingen en van de uitstekende heldendaden, die zij verricht hadden in Galatië, dat zij ze onderworpen en schatplichtig gemaakt hadden<note n="1458">Hier is wellicht sprake van het kleine Galatië in Klein-Azië, door de Romeinen onlangs ten onder gebracht (in 189 v.Chr.), misschien van de veel machtigere bewoners van Cisalpijnsch Gallië, die vroeger door hen vermeesterd en schatplichtig gemaakt waren (in 283 v.Chr.).</note>.</verse>

<verse osisID="1Macc.8.3"> En hoe groote dingen zij in het grondgebied van Spanje gedaan hadden, en dat zij de zilver- en goudmijnen, die daar zijn, hadden bemachtigd, en dat zij de gansche streek in bezit hadden gekregen door hun beleid en lankmoedigheid<note n="1459">De Carthagers moesten ruim 200 jaren vóór Christus Spanje aan de Romeinen afstaan; het duurde intusschen nog zeer lang, eer dezen de gansche streek geheel en al onderwierpen.</note>,</verse>

<verse osisID="1Macc.8.4"> en plaatsen, die zeer ver van hen gelegen waren, en koningen, die tegen hen van de uiteinden der aarde waren opgerukt, hadden verpletterd en hun een zware nederlaag toegebracht, terwijl de overigen hun jaarlijks schatting betalen<note n="1460">Verscheiden koningen, die tegen de Romeinen oprukten, werden door hen verslagen, o.a. Porsenna en Pyrrhus; mogelijk worden hier de uit Spanje opgerukte veldheeren der Carthagers of de aanvoerders der overwonnen Galliërs bedoeld.</note>.</verse>

<verse osisID="1Macc.8.5"> En Philippus en Perseus, den koning der Cetheërs, en de overigen, die tegen hen de wapenen hadden gevoerd, hadden zij in den oorlog verpletterd en hen onderworpen<note n="1461">Philippus III, zoon van Demetrius II, koning der Cetheërs of Macedoniërs, werd door den consul Flaminius overwonnen te Cynocephale in 198; Perseus, zijn zoon en opvolger, te Pydna door Paulus Aemilius in 168 v.Chr.</note>.</verse>

<verse osisID="1Macc.8.6"> En Antiochus de Groote, koning van Azië, die hun den oorlog had aangedaan, uitgerust met honderd en twintig olifanten, en ruiterij en wagens en een overgroot leger, was door hen verpletterd<note n="1462">Door Azië wordt hier het Syrische rijk bedoeld, waartoe onder Antiochus o.a. geheel Klein-Azië behoorde. Van de 120 olifanten, waarmede hij den oorlog begon, namen er volgens Titus Livius slechts 54 deel aan den slag van Magnesia, waarin (v. 7) hij wel niet naar de letter levend gevangen genomen werd, maar zich toch op genade en ongenade moest overgeven.</note>,</verse>

<verse osisID="1Macc.8.7"> en zij hadden hem levend gevangen en hem opgelegd, om zelf, evenals degenen, die na hem zouden regeeren, een groote schatting te betalen en gijzelaars te geven alsmede wat bepaald was<note n="1463">Volgens Polybius een schatting van 15,000 talenten in termijnen te betalen. Ten gevolge van dit verdrag bevonden zich Antiochus Epiphanes en Demetrius beurtelings als gijzelaars te Rome. Verder was o.a. bepaald, dat Antiochus Klein-Azië tot aan den Taurus zou afstaan.</note>,</verse>

<verse osisID="1Macc.8.8"> en het land der Indiërs en de Meden en de Lydiërs, uit de schoonste hunner landen; en, na ze van hen te hebben ontvangen, schonken zij die aan koning Eumenes<note n="1464">Voor Indiërs en Meden, die nooit aan Antiochus waren onderworpen geweest, dient hier wel ‘Joniërs en Mysiërs’ gelezen te worden, wier gewesten men inderdaad tot de schoonste landen van het rijk der Seleuciden kon rekenen; Mysië, Lydië en Phrygië werden inderdaad door de Romeinen aan Eumenes, hunnen bondgenoot, geschonken. Indië was nooit in het bezit van Antiochus geweest en Medië lag te ver van Pergamus, het ten Westen van den Taurus gelegen rijk van Eumenes, om met diens rijk vereenigd te kunnen worden. Het door Judas ontvangen bericht was dus onjuist, indien daarin van de Indiërs en Meden sprake was.</note>.</verse> 


<verse osisID="1Macc.8.9"> En degenen, die tot Griekenland behoorden, wilden oprukken en hen verdelgen, en het plan werd aan genen bekend<note n="1465">Hier worden waarschijnlijk de Beotiërs en Etoliërs bedoeld, die het met Antiochus den Groote hielden.</note>;</verse>

<verse osisID="1Macc.8.10"> en zij zonden tegen hen eenen enkelen veldheer en deden hun den oorlog aan, en velen van hen sneuvelden, en zij voerden hunne huisvrouwen en kinderen gevankelijk weg en plunderden hen uit en namen hun land in bezit en sloopten hunne muren en brachten hen in slavernij tot op dezen dag<note n="1466">Tegen de Etoliërs voerde eerst de Consul Acilius Glabrio oorlog en na hem Marcus Fulvius Nobilior. Intusschen deden de Romeinen hetgeen verder hier gezegd wordt niet in dien oorlog, maar wel na den oorlog tegen het verbond der Achaïers, nl. in 147-146 vóór Christus, dus ongeveer 15 jaren na den dood van Judas. Dit gedeelte van het bericht werd dus niet door hem ontvangen, maar door den schrijver bij het voorafgaande gevoegd om het verhaal volledig te maken tot op dezen dag, nl. waarop het boek geschreven werd.</note>.</verse>

<verse osisID="1Macc.8.11"> En de overige rijken en eilanden, die hun ooit hadden weerstaan, hadden zij verwoest en onderworpen<note n="1467">O.a. Sicilië, Sardinië en de eilanden van den Archipel.</note>.</verse>

<verse osisID="1Macc.8.12"> Maar met hunne bondgenooten en degenen, die op hen steunden, onderhielden zij vriendschap, en nabij- en verafgelegen rijken hadden zij bemachtigd, omdat allen, die hunnen naam hoorden, hen vreesden.</verse>

<verse osisID="1Macc.8.13"> Maar degenen, die zij aan de regeering wilden helpen, regeerden, en die zij wilden, ontzetten zij van de regeering, en zij waren zeer hoog gestegen.</verse>

<verse osisID="1Macc.8.14"> En bij dat alles droeg niemand een hoofdwrong of bekleedde zich met purper om zich daardoor groot te maken<note n="1468">Daar de Romeinen te dien tijde den republikeinschen regeeringsvorm hadden, was bij hen niemand, die den hoofdwrong of de kroon of het koninklijk purper droeg.</note>.</verse> 


<verse osisID="1Macc.8.15"> En zij hadden zich eenen raad samengesteld en dagelijks raadpleegden driehonderd en twintig mannen, steeds beraadslagende aangaande het volk om te doen wat waardig is<note n="1469">Dagelijks moet hier wel in den zin van zeer dikwijls worden opgevat. Mogelijk blijft het intusschen, dat Judas door zijne berichtgevers omtrent die bijzaak verkeerd was ingelicht evenals omtrent het toenmalige getal der senatoren.</note>.</verse>

<verse osisID="1Macc.8.16"> En hunne regeering vertrouwen zij toe aan éénen man, jaar voor jaar, om te heerschen over geheel hun gebied, en allen gehoorzamen aan éénen, en er is onder hen geen nijd noch jaloerschheid<note n="1470">Te Rome werden jaarlijks twee consuls gekozen, die echter beurtelings of op verschillende plaatsen te gelijker tijd het hoogste gezag in handen hadden (somtijds werd een dictator alleen met het geheele gezag bekleed). Die regeling moest uiteraard nijd en jaloerschheid uitsluiten; overigens kwamen deze destijds wel te Rome, maar minder in de wingewesten aan het licht.</note>.</verse>

<verse osisID="1Macc.8.17"> En Judas koos Eupolemus uit, den zoon van Joannes, den zoon van Jacob, en Jason, den zoon van Eleazar, en zond hen naar Rome om met hen vriendschap en bondgenootschap te sluiten<note n="1471">Zie Joannes voor II Mach. IV 11. Voor Jacob heeft het Gr. ‘Akkos’. Jason wordt door sommigen gehouden voorden geschiedschrijver, in II Mach. II 24 Jason van Cyrene genoemd, en Eleazar voor den broeder van Judas (vgl. II 5) of voor den grijsaard-martelaar, vermeld II Mach. XVIII. Judas zag in het sluiten van een bondgenootschap met de heidensche Romeinen geen overtreding van Gods verbod, wellicht omdat de Joden daardoor geen onmiddellijk gevaar liepen van in afgoderij te vallen, zooals eertijds door den omgang met de volkeren van Chanaän; integendeel hoopte hij juist door den invloed der Romeinen den gewetensdwang van den kant der Syriërs te doen ophouden. Bij het gebruiken van dat menschelijk hulpmiddel, evenals van vele andere, bewaarde Judas tevens het volste vertrouwen op God. Intusschen valt niet te ontkennen, dat het wonderbare krijgsgeluk van Judas terstond na het nemen van dien maatregel ophield (zie IX 1-18) en dat de inmenging der Romeinen de eerste stap was tot de geheele onderwerping van Judea aan hunne macht. Hierdoor werden dus de voorspellingen der profeten opnieuw bewaarheid, die zoo herhaaldelijk en zoo krachtig elk bondgenootschap met heidensche machten ontraden hadden. Vgl. Is. XXX 1-3; X 20; XXXIX 4 volg.</note>,</verse>

<verse osisID="1Macc.8.18"> en opdat zij hun het juk der Grieken zouden afnemen, daar zij zagen, dat dezen het rijk van Israël tot slavernij verdrukten.</verse>

<verse osisID="1Macc.8.19"> En zij vertrokken naar Rome - een zeer lange reis - en begaven zich in den raad en zeiden:</verse>

<verse osisID="1Macc.8.20"> Judas de Machabeër en zijne broeders en het volk der Joden hebben ons tot u gezonden om met u gemeenschap en vrede te sluiten en ons schriftelijk tot uwe bondgenooten en vrienden te maken.</verse>

<verse osisID="1Macc.8.21"> En de rede vond behagen voor hun aanschijn.</verse>

<verse osisID="1Macc.8.22"> En dit is het afschrift<note n="1472">Van de oorkonde, die, op een koperen tafel geschreven, te Rome bewaard bleef.</note>, dat zij schreven op koperen tafels en naar Jerusalem zonden om daar bij hen een gedenkstuk te zijn van vrede en gemeenschap.</verse>

<verse osisID="1Macc.8.23"> Heil zij den Romeinen en den Joodschen volke te water en te land in eeuwigheid, en zwaard en vijand zij verre van hen!</verse>

<verse osisID="1Macc.8.24"> Bijaldien een oorlog het eerst de Romeinen bedreigt of al hunne bondgenooten in geheel hun gebied,</verse>

<verse osisID="1Macc.8.25"> dan zal hef volk der Joden hulp verleenen, zooals de tijdsomstandigheid het vordert, van ganscher harte.</verse>

<verse osisID="1Macc.8.26"> En zij zullen aan de strijdvoerenden geen tarwe, wapenen, geld, schepen geven noch verschaffen, zooals het den Romeinen goeddunkt, en zij zullen hunne bepalingen naleven zonder iets van hen te ontvangen<note n="1473">De zin is waarschijnlijk: de Romeinen zullen niet verplicht zijn levensmiddelen enz. te verstrekken aan de Joden, wanneer dezen als hunne bondgenooten ten strijde trekken; de Joden zullen zich houden aan hetgeen de Romeinen hieromtrent bepaald hebben en dus zelf de oorlogskosten bestrijden, gelijk zulks (v. 28) omgekeerd ook gelden zal voor de Romeinen, indien de Joden in eenen oorlog gewikkeld worden. - Sommigen leggen v. 26 en 28 uit: de Joden en Romeinen zullen noch aan de vijanden, die een van beide volken bestrijden, eenige hulp verleenen, noch aan derzelver helpers of bondgenooten, en hierin zal men zich houden aan hetgeen het den Romeinen goeddunkt te bepalen.</note>.</verse>

<verse osisID="1Macc.8.27"> Maar insgelijks, indien het eerst aan het Joodsche volk een oorlog overkomt, zullen de Romeinen van harte hulp verleenen naar gelang de tijdsomstandigheid het hun veroorlooft;</verse>

<verse osisID="1Macc.8.28"> en aan de helpers zullen geen tarwe, wapenen, geld, schepen verstrekt worden, zooals het den Romeinen goeddunkt, en zij zullen hunne bepalingen naleven zonder arglist.</verse> 


<verse osisID="1Macc.8.29"> Overeenkomstig deze besprekingen hebben de Romeinen eene schikking getroffen met het Joodsche volk.</verse>

<verse osisID="1Macc.8.30"> Indien echter dezen of genen na deze verklaringen iets daarbij willen voegen of weglaten, zullen zij het naar hun goedvinden doen<note n="1474">De zin is: genoemde overeenkomst kan gewijzigd worden met goedvinden van beide partijen.</note>, en al wat zij zullen bij voegen of weglaten zal geldig zijn. -</verse>

<verse osisID="1Macc.8.31"> Maar ook aangaande de onheilen, die koning Demetrius hun berokkend heeft, hebben wij hem geschreven zeggende: Waarom hebt gij uw juk zwaar doen drukken op onze vrienden en bondgenooten, de Joden<note n="1475">Dit stond niet in de oorkonde van het verdrag, maar werd den Joden afzonderlijk, hetzij mondeling, hetzij schriftelijk medegedeeld.</note>?</verse>

<verse osisID="1Macc.8.32"> Indien zij zich nu andermaal tot ons zullen richten, zullen wij hun tegen u recht doen en u bestrijden te water en te land.</verse>

</chapter>

      
<chapter osisID="1Macc.9">
 

<title>Hoofdstuk IX.</title>
<p>Demetrius zendt Bacchides en Alcimus met een leger naar Judea; Judas trek tegen hen op, maar wordt door velen der zijnen verlaten (v. 1-7). Toch besluit hij slag te leveren; hij drijft den rechtervleugel der vijanden terug, maar wordt door den linkervleugel in den rug aangevallen en sneuvelt (v. 8-18). Hij wordt te Modin begraven en door het volk betreurd (v. 19-22). Rampen, die het volk teisteren (v. 23-27). Jonathas wordt tot aanvoerder gekozen; hij neemt voor Bacchides de wijk naar de woestijn van Thecuë (v. 28-34). Zijn broeder Joannes wordt door de zonen van Jambri overrompeld. Wraak van Jonathas (v. 35-42). Hij levert slag aan Bacchides (v. 43-49). Deze zoekt zijne macht in Judea te bevestigen (v. 50-53). Dood van Alcimus. Bacchides vertrekt, maar komt na twee jaren terug en belegert Bethbesse (v. 54-64). Jonathas en Simon overwinnen hem (v. 65-68). Bacchides sluit een verdrag met Jonathas (v. 69-73).</p>


<verse osisID="1Macc.9.1"> Toen intusschen Demetrius hoorde, dat Nicanor en zijn leger in den strijd bezweken waren, ging hij er toe over, Bacchides en Alcimus opnieuw naar Judea te zenden en den rechtervleugel met hen<note n="1476">Bacchides en Alcimus waren reeds eenmaal naar Judea gezonden. Vgl. VII 8-9. Door rechtervleugel wordt waarschijnlijk dat gedeelte van het Syrisch leger aangeduid, dat meer zuidwaarts en dus meer nabij Judea zijn kwartieren had.</note>.</verse> 


<verse osisID="1Macc.9.2"> En zij trokken heen langs den weg, die naar Galgala leidt, en sloegen het leger op te Masaloth, hetwelk in Arbelle ligt, en zij bezetten het en richtten vele menschenlevens ten gronde<note n="1477">Het is onzeker, of hier Galgala ten noorden van Jerusalem, heden Dsjildsjilia, of wel ten oosten van Jaffa, op den weg van Damascus naar Egypte, heden Dsjildsjule, bedoeld wordt. Sommigen lezen: den weg, die naar Galilea leidt. Dezelfde onzekerheid bestaat omtrent Masaloth en Arbelle.</note>.</verse>

<verse osisID="1Macc.9.3"> In de eerste maand van het jaar honderd twee en vijftig brachten zij hun leger voor Jerusalem<note n="1478">In Maart - April 161 v. Chr. Bij het opgeven der maanden laat de schrijver het jaar steeds met de lente beginen, daar hiermede de reeks der godsdienstige feesten van oudsher eenen aanvang nam. Zie Exod. XII 2.</note>,</verse>

<verse osisID="1Macc.9.4"> en zij braken op en trokken naar Berea met twintig duizend man en twee duizend ruiters<note n="1479">De juiste ligging van Berea is niet met zekerheid te bepalen, evenmin als die van Laisa (v. 5).</note>.</verse>

<verse osisID="1Macc.9.5"> En Judas had zijn leger opgeslagen te Laïsa en met hem drie duizend uitgelezen mannen.</verse>

<verse osisID="1Macc.9.6"> En zij zagen hoe talrijk de menigte krijgsvolk was, en zij werden zeer bevreesd; en velen slopen weg uit de legerplaats en er bleven van hen slechts achthonderd man over.</verse>

<verse osisID="1Macc.9.7"> En Judas zag, dat zijn leger verliep, en de strijd prangde hem, en zijn hart brak, omdat hij den tijd niet had om hen te verzamelen, en hij werd kleinmoedig<note n="1480">Judas kon het anders onvermijdelijk gevecht misschien (zie v. 9) door de vlucht vermeden hebben; alhoewel hij echter kleinmoedig het volle vertrouwen op God verloren had, die hem zoo dikwijls had bijgestaan (vgl. III 18), gaf hij toch blijkens v. 8 niet alle hoop op.</note>.</verse>

<verse osisID="1Macc.9.8"> En hij zeide tot degenen, die overig waren: Laten wij ons opmaken en op onze vijanden aanrukken, of wij misschien tegen hen vermogen te strijden.</verse>

<verse osisID="1Macc.9.9"> En zij hielden hem terug, zeggende: Wij zullen het niet vermogen, maar laten wij thans ons leven redden en naar onze broeders terugkeeren en dan zullen wij tegen hen strijden; wij toch zijn gering in aantal.</verse> 


<verse osisID="1Macc.9.10"> En Judas zeide: Het zij verre, dat wij dat doen en voor hen vluchten; en als onze tijd genaderd is, laten wij dan met dapperheid sterven voor onze broeders en geen schandvlek werpen op onzen roem<note n="1481">Door te willen sterven voor zijne broeders, wanneer de door God bepaalde tijd van sterven voor hem genaderd was, gaf Judas nogmaals een blijk van zijn geloof, zijnen godsdienstzin en zijne naastenliefde, die de oorzaak van zijne overwinningen en van zijnen roem waren. Die roem bleef dan ook zonder schandvlek.</note>.</verse>

<verse osisID="1Macc.9.11"> En het leger brak op uit de legerplaats, en zij namen stelling tegenover hen; en de ruiters verdeelden zich in twee afdeelingen en de slingeraars en de boogschutters trokken voor het leger op, en alle dapperen als voorvechters in den strijd<note n="1482">Het leger van Judas brak op en nam stelling tegenover de Syriërs, of waarschijnlijker omgekeerd: de Syriërs braken op en zij namen enz. De ruiters enz. zijn die der Syriërs.</note>.</verse>

<verse osisID="1Macc.9.12"> Bacchides nu bevond zich bij den rechtervleugel, en de heerbende naderde van de twee kanten, en zij lieten de trompetten schallen.</verse>

<verse osisID="1Macc.9.13"> Maar ook zij, die van den kant van Judas stonden, trompetten, en de aarde dreunde van het gedruisch der legers, en er werd gevochten van den morgen tot den avond.</verse>

<verse osisID="1Macc.9.14"> En Judas zag, dat het sterkste gedeelte van Bacchides' leger zich aan de rechterhand bevond, en bij hem voegden zich alle kloekhartigen,</verse>

<verse osisID="1Macc.9.15"> en de rechtervleugel werd door hen verpletterd, en hij zette hen na tot aan den berg van Azotus<note n="1483">Azotus (zie IV 5) lag aan den zeekant, in het land der Philistijnen. Werd deze stad bedoeld, dan zou het gevecht ten zuidwesten van Jerusalem moeten geleverd zijn, wat echter niet blijkt. Sommigen meenen, dat in den oorspronkelijken Hebreeuwschen tekst stond: ‘tot aan de helling des bergs’; anderen, dat het huidige Tell es Safije bedoeld wordt, op de helling van het gebergte van Juda, waar de gezichteinder reikte over de gansche vlakte van Philistea tot en met het tegenover gelegen Azotus.</note>.</verse>

<verse osisID="1Macc.9.16"> En zij, die zich op den linkervleugel bevonden, zagen, dat de rechtervleugel verpletterd was, en zij zetten Judas en die met hem waren, van achteren na<note n="1484">Judas beschikte over te weinig soldaten, dan dat hij zich behoorlijk den rug kon dekken; daarvan maakten de Synërs gebruik om hem in den rug aan te vallen.</note>.</verse> 


<verse osisID="1Macc.9.17"> En de strijd werd heviger, en er vielen vele gewonden van beide kanten.</verse>

<verse osisID="1Macc.9.18"> En Judas viel, en de overigen gingen op de vlucht.</verse>

<verse osisID="1Macc.9.19"> En Jonathas en Simon namen Judas, hunnen broeder, op en begroeven hem in het graf zijner vaderen in de stad Modin<note n="1485">Vgl. II 70.</note>.</verse>

<verse osisID="1Macc.9.20"> En geheel het volk Israël beweende hem met groot rouwbedrijf, en zij treurden vele dagen,</verse>

<verse osisID="1Macc.9.21"> en zeiden: Hoe toch is de machtige gevallen, die het volk Israël verloste?</verse>

<verse osisID="1Macc.9.22"> En de overige berichten over de oorlogen van Judas, en over de kloeke daden, die hij verrichtte, en over zijne voortreffelijkheid zijn niet opgeteekend, want zij waren zeer talrijk.</verse>

<verse osisID="1Macc.9.23"> En het geschiedde na den dood van Judas, dat de ongerechtigen<note n="1486">De afvallige Joden, die zich uit vrees voor Judas minder hadden durven vertoonen.</note> in al de landpalen van Israël opdoken en allen, die boosheid pleegden, kwamen te voorschijn.</verse>

<verse osisID="1Macc.9.24"> In die dagen ontstond een zeer groote hongersnood en geheel het land gaf zich met hen over aan Bacchides<note n="1487">Door den hongersnood werd het weerstandsvermogen der trouwe Israëlieten gebroken, zoodat zich geheel het land aan Bacchides moest onderwerpen.</note>.</verse>

<verse osisID="1Macc.9.25"> En Bacchides koos goddelooze mannen uit en stelde hen aan als gebieders des lands.</verse>

<verse osisID="1Macc.9.26"> En zij zochten en vorschten naar de vrienden van Judas en brachten hen bij Bacchides, en hij nam wraak op hen en bespotte hen.</verse>

<verse osisID="1Macc.9.27"> En er kwam een groote kwolr ling over Israël, zooals er geene was sedert den dag, waarop geen profeet verschenen was in Israël<note n="1488">Sedert Malachias, vermoedelijk den laatsten der profeten, waren meer dan twee en een halve eeuw verloopen. Ten tijde van Antiochus Epiphanes was ongetwijfeld de kwelling, die over Israël kwam, ook zeer groot; maar het volk was destijds beter bij machte die onder de leiding van Mathathias en Judas te verduren en af te weren.</note>.</verse> 


<verse osisID="1Macc.9.28"> En alle vrienden van Judas vergaderden en zeiden aan Jonathas:</verse>

<verse osisID="1Macc.9.29"> Sedert den dood van uwen broeder Judas is er geen man aan hem gelijk om te velde te trekken tegen onze vijanden, tegen Bacchides en hen, die de vijanden zijn van ons volk.</verse>

<verse osisID="1Macc.9.30"> Nu dan, heden hebben wij u in zijne plaats verkozen om onze vorst en aanvoerder te zijn tot het voeren van onzen oorlog.</verse>

<verse osisID="1Macc.9.31"> En Jonathas aanvaardde te dien tijde het bevelhebberschap en trad op in de plaats van zijnen broeder Judas.</verse>

<verse osisID="1Macc.9.32"> En Bacchides vernam het en zocht hem te dooden.</verse>

<verse osisID="1Macc.9.33"> En Jonathas en Simon, zijn broeder, en allen, die met hem waren, vernamen het, en zij vluchtten naar de woestijn van Thecuë en sloegen zich neder bij het water van het meer Asphar<note n="1489">Zij vluchtten, omdat zij nog te zwak waren om Bacchides in het open veld te bestrijden. De woestijn van Thecuë lag tusschen Bethlehem en de Doode Zee. Waar het meer Asphar zich bevond, is onbekend, enkelen meenen, dat de Doode Zee bedoeld wordt. De Septuagint heeft: ‘bij het water van den put Asphar’; daarom is het niet onmogelijk, dat Asphar beantwoordt aan het huidige Thirbet Bir ez-Zaʽferâneh, d.i. puinhoopen van den put van Zaʽderâneh, gelegen op een kleinen afstand van Khirbat Teqoeʽa, het oude Thecuë.</note>.</verse>

<verse osisID="1Macc.9.34"> En Bacchides vernam het en trok zelf met geheel zijn leger op eenen sabbatdag over den Jordaan<note n="1490">De schrijver onderbreekt hier zijn verhaal om een afzonderlijk wapenfeit van Jonathas en Simon in te lasschen. In v. 43 wordt de draad van het verhaal, met herhaling van v. 34, weder opgenomen.</note>.</verse>

<verse osisID="1Macc.9.35"> En Jonathas zond zijnen broeder<note n="1491">Joannes. Zie v. 36 en 38.</note>, een aanvoerder des volks, en vroeg de Nabutheën<note n="1492">Zie V 25.</note>, zijne vrienden, om hun zijnen legertros te mogen toevertrouwen, die aanzienlijk was.</verse>

<verse osisID="1Macc.9.36"> En de zonen van Jambri trokken uit Madaba en maakten zich meester van Joannes en van al wat hij had, en trokken in het bezit daarvan henen<note n="1493">Wie deze zonen van Jambri waren, wordt nergens vermeld; zij overvielen Joannes en de zijnen, toen dezen op weg waren naar de Nabutheën. Madaba was een grensstad van den stam Ruben. Vgl. Num. XXI 30 en I Par. XIX 7, waar zij ‘Medaba’ genoemd wordt.</note>.</verse> 


<verse osisID="1Macc.9.37"> Na die voorvallen werd aan Jonathas en aan zijnen broeder Simon geboodschapt, dat de zonen van Jambri een groote bruiloft hielden, en de dochter van een der groote vorsten van Chanaän als bruid uit Madaba afhaalden met grooten stoet<note n="1494">De Septuagint heeft ‘uit Nadabath’; volgens die lezing trok de stoet van daar naar Madaba.</note>.</verse>

<verse osisID="1Macc.9.38"> En zij gedachten aan het bloed van hunnen broeder Joannes, en zij trokken op en verscholen zich onder de beschutting van den berg<note n="1495">Zij vonden beschutting onder het geboomte of in de spelonken van den berg en konden van daar uit dus veilig den vijand overvallen.</note>.</verse>

<verse osisID="1Macc.9.39"> En zij sloegen hunne oogen op en zagen toe, en zie, daar was rumoer en een groote toestel; en de bruidegom en zijne vrienden en broeders trokken hun te gemoet met pauken en muziekspelers en vele wapenen<note n="1496">Naar het Grieksch kan in plaats van wapenen ook ‘gereedschap’ gelezen worden.</note>.</verse>

<verse osisID="1Macc.9.40"> En zij verhieven zich tegen hen uit de hinderlaag en doodden hen, en er vielen vele gewonden en de overigen namen de vlucht naar het gebergte, en zij vermeesterden hunnen geheelen buit.</verse>

<verse osisID="1Macc.9.41"> En de bruiloft werd in rouw veranderd en het geluid hunner muziekspelers in jammerklacht.</verse>

<verse osisID="1Macc.9.42"> En zij namen felle wraak over het bloed huns broeders, en keerden terug naar den oever van den Jordaan.</verse>

<verse osisID="1Macc.9.43"> En Bacchides hoorde het en kwam op den sabbatdag tot aan den oever van den Jordaan met een groote strijdmacht.</verse>

<verse osisID="1Macc.9.44"> En Jonathas zeide tot de zijnen: Maken wij ons op en strijden wij tegen onze vijanden; want het is heden niet gelijk gisteren en eergisteren<note n="1497">Het gevaar is voor ons dreigender dan ooit te voren en daarom is het wel geoorloofd heden, op den sabbat, te strijden.</note>.</verse>

<verse osisID="1Macc.9.45"> Immers ziedaar recht vóór ons de strijd, en van beide zijden het water van den Jordaan en oevers en moerassen en houtgewas, en er is geen plaats om te ontwijken<note n="1498">De Jordaan was waarschijnlijk buiten zijne oevers getreden. Vgl. Jos. III noot 5.</note>.</verse>

<verse osisID="1Macc.9.46"> Roept dan nu ten hemel, opdat gij uit de handen uwer vijanden bevrijd wordt. En het gevecht nam een aanvang.</verse>

<verse osisID="1Macc.9.47"> En Jonathas strekte zijne hand uit om Bacchides te treffen, en deze ontweek hem achterwaarts<note n="1499">Ongetwijfeld had Bacchides zich met een afdeeling van zijn leger verder vooruit gewaagd, zoodat Jonathas persoonlijk met hem handgemeen kon worden en hem bijna doodde.</note>.</verse>

<verse osisID="1Macc.9.48"> En Jonathas en die met hem waren, sprongen in den Jordaan en zij zwommen tegenover hen over den Jordaan<note n="1500">Niettegenstaande het voordeel, dat Jonathas op de vijanden behaald had, oordeelde hij het nuttig, zich buiten hun bereik te stellen, daar hij zich tegen hunne geduchte legermacht niet bestand achtte. Gr.: ‘en zij (de vijanden) trokken niet over den Jordaan naar hen (de Joden) toe’.</note>.</verse>

<verse osisID="1Macc.9.49"> En er vielen op dien dag van den kant van Bacchides duizend man. En zij<note n="1501">Bacchides met zijn leger.</note> keerden terug naar Jerusalem.</verse>

<verse osisID="1Macc.9.50"> En zij bouwden sterke steden in Judea, de vesting, die te Jericho was, en te Ammaüs en te Bethoron en te Bethel en Thamnata en Phara en Thopo, met hooge muren en poorten en grendels<note n="1502">De vesting, d.i. den burcht van Jericho. Voor Ammaüs heeft het Gr. Emmaüs; vgl. III 40. Bethoron, zie III 16. Bethel, heden Beitîn, lag op een der hoogste punten tusschen Jerusalem en Samaria. De juiste ligging der overige plaatsen is onbekend.</note>.</verse>

<verse osisID="1Macc.9.51"> En hij legde eene bezetting daarin om vijandelijkheden te plegen tegen Israël.</verse>

<verse osisID="1Macc.9.52"> Ook versterkte hij de stad Bethsura en Gazara en den burcht, en hij plaatste daarin hulptroepen en voorraad van levensmiddelen<note n="1503">Bethsura en Gazara, zie IV 15 en 29. De burcht is hier die van Jerusalem.</note>.</verse>

<verse osisID="1Macc.9.53"> En hij nam de zonen van de voornaamsten des lands tot gijzelaars en plaatste ze in den burcht te Jerusalem ter bewaring.</verse>

<verse osisID="1Macc.9.54"> En in het jaar honderd drie en vijftig, in de tweede maand, gaf Alcimus bevel de muren van het binnenste gedeelte des heiligdoms weg te breken en de werken der profeten te vernietigen. En hij begon te vernielen<note n="1504">In Aprii - Mei 160 v. Chr. Gr.: ‘de muren van het binnenvoorhof des heiligdoms’, nl. van het voorhof der priesters. Deze muren scheidden de priesters van het volk. Het wegbreken dezer muren geschiedde om in den tempel het onderscheid tusschen priesters en volk op te heffen en was dus een aanslag op de godsdienstige instellingen der Joden. De werken der profeten zijn de op aandrang der profeten Aggeüs en Zacharias opgebouwde gedeelten van den tempel.</note>.</verse>

<verse osisID="1Macc.9.55"> Te dien tijde werd Alcimus geslagen en zijne werken werden verhinderd en zijn mond werd gesloten en hij werd verlamd door eene beroerte en hij vermocht verder geen woord te sproken en bevelen te geven omtrent zijn huis.</verse>

<verse osisID="1Macc.9.56"> En Alcimus stierf te dien tijde in groote foltering.</verse>

<verse osisID="1Macc.9.57"> En Bacchides zag, dat Alcimus gestorven was, en hij keerde terug naar den koning, en het land was twee jaren in rust<note n="1505">Het vertrek van Bacchides en de tweejarige rust des lands waren wellicht een gevolg van de tusschenkomst der Romeinen. Vgl. VIII 31.</note>.</verse>

<verse osisID="1Macc.9.58"> En alle boozen beraadslaagden en zeiden: Zie, Jonathas en die met hem zijn, wonen onbeschroomd in vrede. Laten wij dus nu Bacchides halen, en hij zal ze allen in éénen nacht gevangen nemen.</verse>

<verse osisID="1Macc.9.59"> En zij gingen heen en gaven hem raad.</verse>

<verse osisID="1Macc.9.60"> En hij brak op om met een groot leger te komen en hij zond in het geheim brieven aan zijne partijgangers, die zich in Judea bevonden, dat zij Jonathas zouden gevangen nemen en degenen, die met hem waren; maar zij vermochten het niet, omdat hun plan aan de anderen bekend werd.</verse>

<verse osisID="1Macc.9.61"> En hij<note n="1506">Hij, d.i. Jonathas.</note> nam van de mannen des lands, die aanleggers der boosheid waren, vijftig mannen gevangen en doodde hen.</verse>

<verse osisID="1Macc.9.62"> En Jonathas en Simon en die zich bij hem bevonden, namen de wijk naar Bethbesse<note n="1507">De juiste ligging van Bethbesse in de woestijn, waarschijnlijk die van Juda, is onbekend.</note>, dat in de woestijn ligt, en hij bouwde de puinhoopen daarvan op en zij versterkten het.</verse>

<verse osisID="1Macc.9.63"> En Bacchides vernam het en hij vergaderde al zijn krijgsvolk en gaf bericht aan die uit Judea waren<note n="1508">Hij riep de afvallige Joden van Judea op tegen Jonathas.</note>.</verse>

<verse osisID="1Macc.9.64"> En hij kwam en hij legerde zich boven Bethbesse en belegerde het vele dagen en maakte belegeringswerktuigen.</verse>

<verse osisID="1Macc.9.65"> En Jonathas liet zijnen broeder Simon in de stad achter en trok het land in en rukte op met eene krijgsbende.</verse>

<verse osisID="1Macc.9.66"> En hij versloeg Odares en diens broeders en de zonen van Phaseron<note n="1509">Waarschijnlijk zwervende Arabieren.</note> in hunne tenten, en hij begon slagen toe te brengen en in krachten aan te groeien.</verse>

<verse osisID="1Macc.9.67"> Simon intusschen en die bij hem waren, deden eenen uitval uit de stad en staken de belegeringswerktuigen in brand.</verse>

<verse osisID="1Macc.9.68"> En zij vochten tegen Bacchides, en hij werd door hen verpletterd; en zij veroorzaakten hem groot verdriet, daar zijn plan en zijn aanval vruchteloos waren.</verse>

<verse osisID="1Macc.9.69"> En in toorn ontstoken tegen de goddelooze mannen, die hem den raad gegeven hadden in hun land te komen, doodde hij er velen van hen; hij zelf echter was er op bedacht niet de overigen naar zijn land te trekken.</verse>

<verse osisID="1Macc.9.70"> En Jonathas vernam het en zond naar hem afgezanten om met hem vrede te sluiten en hem de gevangenen uit te leveren<note n="1510">Jonathas vroeg de vrijlating der gevangen Joden (v. 72).</note>.</verse>

<verse osisID="1Macc.9.71"> En hij nam het bereidwillig aan en handelde naar zijne woorden en zwoer, dat hij hem geen kwaad zou doen alle dagen zijns levens.<note n="1511">Naar de woorden, d.i. de voorstellen, van Jonathas.</note></verse>

<verse osisID="1Macc.9.72"> En hij gaf hem de gevangenen terug, die hij te voren uit het land Juda had weggenomen; en hij trok wederom naar zijn land en hij ondernam het niet meer binnen zijne grenspalen te komen.</verse>

<verse osisID="1Macc.9.73"> En het zwaard liet af van Israël; en Jonathas woonde te Machmas en Jonathas begon daar het volk te richten en hij verdelgde de goddeloozen uit Israël<note n="1512">Israël werd niet meer door het zwaard, d.i. door oorlog, geteisterd, nl. gedurende ruim vier jaren. Machmas, heden Mukhmas, lag ten noorden van Jerusalem; daar trad Jonathas op als rechter en bestierder van Israël en bracht het zoover, dat de goddeloozen, d.i. de afvalligen, uit Israël verdelgd (naar het Gr. ‘onzichtbaar gemaakt’) werden, althans hun boos opzet om het heidendom in te voeren, moesten laten varen.</note>.</verse>

</chapter>

      
<chapter osisID="1Macc.10">
 

<title>Hoofdstuk X.</title>
<p>Alexander, zoon van Antiochus Epiphanes, maakt zich meester van Ptolemaïs; zijn tegenstander Demetrius zoekt Jonathas tot zijnen bondgenoot te maken (v. 1-6). Jonathas trekt daaruit voordeel (v. 7-14). Alexander sluit vriendschap met Jonathas (v. 15-21). Nieuwe pogingen en beloften van Demetrius (v. 22-45). Jonathas blijft trouw aan Alexander; deze overwint Demetrius (v. 46-50), sluit een verbond met Ptolemeüs, koning van Egypte (v. 51-58), en overlaadt Jonathas met eerbewijzingen (v. 59-66). Demetrius Nicator, zoon van Demetrius Soter, staat tegen Alexander op en zendt Apollonius tegen Jonathas (v. 67-73). Deze neemt Joppe in, verslaat Apollonius bij Azotus en vermeestert Azotus en andere steden tot groote voldoening van Alexander (v. 74-89).</p>


<verse osisID="1Macc.10.1"> En in het jaar honderd en zestig trok Alexander, zoon van Antiochus, die bijgenaamd werd de Doorluchtige, op en bezette Ptolemaïs; en men nam hem op en hij oefende daar het oppergezag uit<note n="1513">In 153 vóór Christus. Alexander, bijgenaamd Balas, gaf zich uit voor een zoon van Antiochus Epiphanes en lichtte met hulp der koningen van Pergamus, Cappadocië en Egypte een leger, waarmede hij tegen Demetrius optrok. Blijkens den Griekschen tekst nam hij ook den bijnaam van Epiphanes aan, gelijk Antiochus, wiens zoon hij hier genoemd wordt, zonder dat de schrijver daardoor de juistheid van dien titel heeft willen waarborgen.</note>.</verse>

<verse osisID="1Macc.10.2"> En koning Demetrius hoorde het, en hij verzamelde een zeer talrijk leger en trok tegen hem uit ten strijde.</verse>

<verse osisID="1Macc.10.3"> En Demetrius zond aan Jonathas eenen brief met vredelievende woorden om hem te verheffen.</verse> 


<verse osisID="1Macc.10.4"> Want hij zeide: Haasten wij ons vooraf vrede met hem te maken, vooraleer hij dien tegen ons sluit met Alexander.</verse>

<verse osisID="1Macc.10.5"> Want hij zal zich al de onheilen herinneren, die wij ten nadeele van hem en zijn broeder en zijn volk hebben aangericht.</verse>

<verse osisID="1Macc.10.6"> En hij verleende hem machtiging om een leger te verzamelen en wapenen te vervaardigen; ook zou hij zijn bondgenoot wezen, en hij gaf bevel, hem de gijzelaars uit te leveren, die in den burcht waren.</verse>

<verse osisID="1Macc.10.7"> En Jonathas kwam te Jerusalem en las de brieven ten aanhooren van het gansche volk en van degenen, die zich op den burcht bevonden<note n="1514">Voor de gijzelaars vgl. IX 53.</note>.</verse>

<verse osisID="1Macc.10.8"> En zij<note n="1515">De Syriërs en hunne handlangers, die zich in den burcht bevonden.</note> vreesden met grooten schrik, omdat zij hoorden, dat de koning hem machtigde tot het verzamelen van een leger.</verse>

<verse osisID="1Macc.10.9"> En de gijzelaars werden aan Jonathas uitgeleverd, en hij zond ze naar hunne ouders terug.</verse>

<verse osisID="1Macc.10.10"> En Jonathas woonde te Jesalem, en hij begon de stad te bouwen en te hernieuwen.</verse>

<verse osisID="1Macc.10.11"> En hij zeide aan de werklieden, dat zij de muren<note n="1516">De muren der stad en de door Antiochus Eupator (vgl. VI 62) omvergehaalde muren rondom den berg des tempels.</note> zouden opbouwen benevens den berg Sion rondom met gehouwen steenen, ter versterking; en zoo deden zij.</verse>

<verse osisID="1Macc.10.12"> En de vreemdelingen, die zich in de sterkten bevonden, welke Bacchides gebouwd had<note n="1517">Vgl. IX 50-52.</note>, gingen op de vlucht,</verse>

<verse osisID="1Macc.10.13"> en ieder verliet zijne plaats en begaf zich naar zijn land.</verse>

<verse osisID="1Macc.10.14"> Alleen te Bethsura bleven er eenigen van degenen, die de Wet en de geboden van God verlaten hadden; want deze plaats strekte hun tot toevluchtsoord.</verse>

<verse osisID="1Macc.10.15"> En koning Alexander hoorde de beloften, die Demetrius aan Jonathas had toegezegd; en men ver- haalde hem de gevechten en dappere daden, die deze bestaan had alsook zijne broeders, en demoeilijkheden, die zij verduurd hadden.</verse>

<verse osisID="1Macc.10.16"> En hij zeide: Zullen wij wel zoodanig eenen man vinden? Welnu, laten wij hem tot onzen vriend en bondgenoot maken!</verse>

<verse osisID="1Macc.10.17"> En hij schreef eenen brief en zond hem dien met deze woorden, zeggende:</verse>

<verse osisID="1Macc.10.18"> Koning Alexander aan zijnen broeder Jonathas heil!</verse>

<verse osisID="1Macc.10.19"> Wij hebben omtrent u vernomen, dat gij een man zijt sterk in krachten, en gij zijt geschikt om onze vriend te zijn.</verse>

<verse osisID="1Macc.10.20"> En nu stellen wij u heden aan als hoogepriester van uw volk, en willen, dat gij vriend des konings genoemd wordt (en hij zond hem een purperen gewaad en een gouden kroon), en dat gij de gevoelens, die de onze zijn, met ons deelt en vriendschap met ons houdt<note n="1518">Tijdens het opperpriesterschap van Onias III matigde zich Antiochus Epiphanes het recht aan, naar willekeur eenen opperpriester te erkennen of te benoemen, en zoo werden dan achtereenvolgens Jason (II Mach. IV 10), Menelaüs (II Mach. IV 27), Lysimachus (II Mach. IV 29) en Alcimus (I Mach. VII 5, 9) door hem en zijne opvolgers als zoodanig aangesteld. Na de vermoording van Onias III was zijn zoon naar Egypte gevlucht en had daar, naar het getuigenis van Fl. Josephus, door het bouwen van eenen tempel de Wet overtreden. Nadat nu sedert den dood van Alcimus gedurende verscheiden jaren zelfs geen indringer meer hoogepriester geweest was, kon Jonathas, die tot de eerste klas der priesters behoorde (vgl. I Mach. II 1), zich als hoogepriester bij erfrecht beschouwen. Door hem als zoodanig te benoemen en hem den eeretitel van vriend des konings, d.i. hooge en vertrouwde staatsdienaar, te geven, en hem de onderscheidingsteekens van een vorst, nl. een purperen gewaad en een gouden kroon, te zenden, wilde Alexander hem voor zijne belangen winnen.</note>.</verse>

<verse osisID="1Macc.10.21"> En Jonathas bekleedde zich met het heilig plechtgewaad in de zevende maand van het jaar honderd en zestig, op den feestdag der loofhutten, en hij verzamelde een leger en vervaardigde eenen overvloed van wapenen<note n="1519">Jonathas maakte van het loofhuttenfeest gebruik om voor het eerst plechtig en openbaar het opperpriesterschap uit te oefenen. Dit geschiedde in de maand September - October, 153 v. Chr.</note>.</verse>

<verse osisID="1Macc.10.22"> En Demetrius hoorde die berichten, en hij werd uitermate bedroefd en zeide:</verse> 


<verse osisID="1Macc.10.23"> Wat hebben wij daarmede gedaan, dat Alexander ons voorgekomen is om de vriendschap der Joden te winnen tot zijne versterking<note n="1520">Jonathas had de hem door Demetrius (v. 3-6) toegestane gunsten aangenomen, zonder zich van zijnen kant, naar het schijnt, tot iets te verplichten. Daarenboven wist hij bij ervaring (vgl. VII 15-16), hoe weinig hij op de goede trouw van Demetrius en diens handlangers rekenen kon. Overigens zag hij Alexander aan als zoon van Antiochus en dus als iemand, die zooveel recht had op den troon als Demetrius, en alʼ kon hij, naar Deut. XVII 15, noch Demetrius noch Alexander, die beiden ‘vreemdelingen’ waren, als de eigenlijke en rechtmatige vorsten van Israël erkennen, toch mocht hij van twee kwalen de minste kiezen. Nu was de macht van Demetrius aan het zinken, te meer daar de Romeinen Alexander als koning hadden erkend. Geen wonder dus, dat Jonathas, met het oog op de welbegrepen belangen van zijn volk, de hem door Alexander aangeboden zelfstandigheid aannam en Demetrius aan zijn lot overliet.</note>?</verse>

<verse osisID="1Macc.10.24"> Ook ik zal hun schriftelijk smeekbeden en waardigheden en geschenken zenden, opdat zij aan mijnen kant staan tot hulpbetoon.</verse>

<verse osisID="1Macc.10.25"> En hij schreef hun in deze bewoordingen: Koning Demetrius aan het volk der Joden heil<note n="1521">Demetrius richt zich opzettelijk niet, gelijk Alexander (v. 18), tot Jonathas, wiens naam hij niet eens noemt, maar tot het volk en neemt (v. 26) den schijn aan, alsof hij van de vriendschappelijke verhouding der Joden tot Alexander niets wist, om de Joden door geveinsde vleierijen en valsche beloften voor zich te winnen.</note>!</verse>

<verse osisID="1Macc.10.26"> Dat gij het verbond met ons bewaard en in onze vriendschap volhard hebt en niet tot onze vijanden overgegaan zijt, hebben wij gehoord en wij hebben ons verheugd.</verse>

<verse osisID="1Macc.10.27"> Gaat dan nu ook voort ons de trouw te bewaren, en wij zullen u weldaden vergelden voor hetgeen gij ten opzichte van ons gedaan hebt.</verse>

<verse osisID="1Macc.10.28"> Ook zullen wij u vele lasten kwijtschelden en u geschenken geven.</verse>

<verse osisID="1Macc.10.29"> En nu onthef ik u en alle Joden van schattingen, en ik geef vrijstelling van de belastingen op het zout, en ik scheld de kronen en de derde deelen van het zaaisel kwijt<note n="1522">Er werd door de Syriërs een zware belasting op het zout geheven, dat de Joden in zoutkeeten langs de Doode Zee bereidden (vgl. XI 35). De kronen waren in den beginne vrijwillige, aan den vorst gegeven geschenken geweest; later werden zij als een verplichte bijdrage beschouwd. Zwaarder was ongetwijfeld de belasting op velden boomvruchten (v. 30); van de eerste moest een derde, van de andere de helft der opbrengst in geld worden betaald.</note>,</verse> 


<verse osisID="1Macc.10.30"> en de helft van het boomgewas, wat mijn aandeel is, laat ik u over van den huidigen dag af en in het vervolg, opdat zij niet ingevorderd worde van het land Juda en van de drie steden, die daaraan toegevoegd zijn van Samaria en Galilea, van heden af en voor altijd<note n="1523">De steden, XI 28 gewesten genoemd, worden XI 84 opgegeven, nl. Lyda, Ramatha en (naar het Gr.) Aphaerema. Samaria, waartoe anders die steden behoorden, schijnt hier als één geheel beschouwd te worden met Galilea.</note>.</verse>

<verse osisID="1Macc.10.31"> En Jerusalem zij heilig<note n="1524">Worde geëerbiedigd als de aan God toegewijde plaats en zij vrij van alle belastingen. Zullen haar toekomen ontbreekt in het Gr.</note> en vrij met hare aanhoorigheden, en de tienden en schattingen zullen haar toekomen.</verse>

<verse osisID="1Macc.10.32"> Ik doe ook afstand van de macht over den burcht, die in Jerusalem is, en geef dien aan den hoogepriester, opdat hij daarin alzulke mannen plaatse, die hij zelf ter bewaring daarvan zal uitkiezen.</verse>

<verse osisID="1Macc.10.33"> En elke Joodsche ziel, die uit het land Juda in geheel mijn rijk gevangen is, laat ik zonder losgeld vrij; dat allen vrijgesteld worden van schatting, ook voor hun vee.</verse>

<verse osisID="1Macc.10.34"> En dat alle hoogdagen en sabbatdagen en nieuwemaandagen en voorgeschreven dagen, en drie dagen vóór den hoogdag en drie dagen na den hoogdag altemaal dagen van vrijdom en ontheffing zijn voor alle Joden, die zich in mijn rijk bevinden<note n="1525">Door voorgeschreven worden de dagen bedoeld, die bijzonder geheiligd moesten worden. Op die dagen zou vrijdom en ontheffing van tollen, belastingen enz. gelden, opdat de Joden ongestoord hunne godsdienstoefeningen konden houden. Om dezelfde reden zouden zij (v. 35) op die dagen vrij zijn van alle rechtsvordering.</note>,</verse>

<verse osisID="1Macc.10.35"> en niemand zal de bevoegdheid hebben iets te doen of zaken te beginnen tegen iemand hunner in eenigerlei aangelegenheid.</verse>

<verse osisID="1Macc.10.36"> Ook zullen er uit de Joden voor het leger des konings tot dertig duizend man worden opgeschreven, en soldijen zullen hun verstrekt worden, zooals het aan alle legers des konings toekomt, en uit hen zullen er aangewezen worden om zich in de vestingen van den grooten koning te bevinden<note n="1526">Demetrius wilde het als een voorrecht en een blijk van vertrouwen beschouwd zien, dat de Joden in zijne legers mochten dienen; daarbij had hij ongetwijfeld vooral zijn eigen veiligheid op het oog. Gr.: ‘de groote vestingen van den koning’.</note>.</verse>

<verse osisID="1Macc.10.37"> En uit dezen zullen er aangesteld worden over de aangelegenheden des rijks, die in trouw behandeld worden, en de oversten zullen uit hen zijn, en zij mogen wandelen naar hunne wetten, zooals de koning het gelast heeft in het land Juda<note n="1527">Demetrius beloofde hiermede ook openbare ambten, zelfs hoogere, aan de Joden te verleenen, zonder dat zij daarom de Wet behoefden te overtreden.</note>.</verse>

<verse osisID="1Macc.10.38"> Ook zullen de drie steden, die van het land Samaria aan Judea zijn toegevoegd, bij Judea gerekend worden, opdat zij onder éénen man staan en aan geen andere macht onderworpen zijn dan aan die van den hoogepriester<note n="1528">Vgl. v. 30, noot 11 en XI 34.</note>.</verse>

<verse osisID="1Macc.10.39"> Ptolemaïs en zijne aanhoorigheden heb ik ten geschenke gegeven aan het heiligdom, hetwelk zich te Jerusalem bevindt, voor de noodzakelijke onkosten der heilige plaatsen<note n="1529">Ptolemaïs was in de handen van Alexander, dien de Israëlieten dus daaruit verdrijven moesten, wilden zij het bezetten.</note>.</verse>

<verse osisID="1Macc.10.40"> En ik, ik schenk elk jaar vijftien duizend zilveren sikkels uit de koninklijke inkomsten, die mij toekomen<note n="1530">Andere koningen, zooals o.a. Seleucus Philopator (II Mach. III 3) en Antiochus Epiphanes (II Mach. IX 16), hadden zich ook reeds milddadig jegens den tempel getoond, en Demetrius wist, hoezeer dit den Joden aangenaam was.</note>.</verse>

<verse osisID="1Macc.10.41"> En al het overige, ʽwat zij nog niet uitbetaald hebben, die over de aangelegenheden gesteld waren in de vorige jaren, zullen zij van nu af geven voor de werken des tempels<note n="1531">Al het achterstallige van hetgeen vroeger toegezegd was, zal door de openbare ambtenaren aangezuiverd worden ten bate van den tempel.</note>;</verse>

<verse osisID="1Macc.10.42"> en daarenboven vijf duizend sikkels in zilver, die zij jaarlijks ontvingen uit het inkomen van het heiligdom; ook dat kome den priesters toe, welke den dienst verrichten<note n="1532">Tot dusverre werd door de openbare ambtenaren jaarlijks een belasting van vijf duizend sikkels gelieven op het inkomen van den tempel. Dit vervalt voortaan ten bate der priesters.</note></verse> 


<verse osisID="1Macc.10.43"> En allen, die vluchten naar den tempel, welke zich te Jerusalem bevindt, en in al de aanhoorigheden daarvan, zullen, als zij een verplichting jegens den koning hebben in eenigerlei zaak, ongemoeid gelaten worden, en alles wat hun in mijn rijk toebehoort, zullen zij vrij bezitten<note n="1533">Volgens de Joodsche Wet was de tempel alleen voor moordenaars een vrijplaats en ook dit slechts onder zekere voorwaarden (vgl. Exod. XXI 14; III Reg. I 50 volg.). Demetrius strekt dit uit tot de schuldenaars der schatkist, wier goederen daarenboven tegen inbeslagneming gevrijwaard worden.</note>.</verse>

<verse osisID="1Macc.10.44"> En tot het optrekken of herstellen van de bouwwerken des heiligdoms zullen de kosten betaald worden uit het inkomen des konings.</verse>

<verse osisID="1Macc.10.45"> En om de muren van Jerusalem op te bouwen en ze rondom te versterken, zullen de kosten betaald worden uit het inkomen des konings, insgelijks voor het bouwen der muren in Judea<note n="1534">Der in Judea gelegen vestingen.</note>.</verse>

<verse osisID="1Macc.10.46"> Toen nu Jonathas en het volk deze woorden hoorden, sloegen zij er geen geloof aan en namen zij ze niet aan, daar zij zich het groote kwaad herinnerden, dat hij in Israël had aangericht, en hij hen ten zeerste gekweld had.</verse>

<verse osisID="1Macc.10.47"> En zij waren gunstig gestemd jegens Alexander, omdat hij zich het eerst tot hen gericht had met woorden des vredes<note n="1535">De eerste brief van Demetrius werd bij deze vergelijking tusschen hem en Alexander buiten rekening gelaten.</note>, en zij verleenden hem hulp te allen tijde.</verse>

<verse osisID="1Macc.10.48"> En koning Alexander vergaderde een groote krijgsmacht en ging legeren tegenover Demetrius.</verse>

<verse osisID="1Macc.10.49"> En de twee koningen leverden elkander slag, en het leger van Demetrius sloeg op de vlucht, en Alexander zette hem na en hij ging hun te lijf.</verse>

<verse osisID="1Macc.10.50"> En het gevecht werd uitermate hevig tot zonsondergang, en Demetrius sneuvelde op dien dag<note n="1536">Volgens den geschiedschrijver Justinus werd Alexander in een eerste gevecht overwonnen; in het tweede werd de rechtervleugel van Demetrius teruggedrongen, waarbij hij zelf sneuvelde. De plaats van het gevecht is onbekend.</note>.</verse> 


<verse osisID="1Macc.10.51"> En Alexander zond gezanten naar Ptolemeüs<note n="1537">Ptolemeüs VI Philometor.</note>, koning van Egypte, met deze woorden boodschappende:</verse>

<verse osisID="1Macc.10.52"> Daar ik in mijn rijk teruggekeerd en op den troon mijner vaderen gezeten ben en het oppergebied bemachtigd en Demetrius verpletterd en ons land in bezit genomen heb,</verse>

<verse osisID="1Macc.10.53"> en ik hem slag geleverd heb, en hij en zijn leger door ons vernield zijn, en wij plaats genomen hebben op den troon van zijn rijk:</verse>

<verse osisID="1Macc.10.54"> laten wij ook nu vriendschap met elkander sluiten en geef mij uwe dochter tot echtgenoote, en ik zal uw schoonzoon zijn en u en haar geschenken uwer waardig geven.</verse>

<verse osisID="1Macc.10.55"> En koning Ptolemeüs antwoordde, zeggende: Gelukkig de dag, waarop gij teruggekeerd zijt in het land uwer vaderen en zijt gaan zetelen op den troon van hun rijk!</verse>

<verse osisID="1Macc.10.56"> En nu zal ik voor u doen wat gij geschreven hebt; maar kom mij te gemoet naar Ptolemaïs, opdat wij elkander zien en ik verloving voor u houde, zooals gij gezegd hebt<note n="1538">Naar het Gr.: ‘en ik met u aanverwantschap sluite, zooals gij gezegd hebt’. Alexander had destijds zijnen zetel te Antiochië, niet meer te Ptolemaïs.</note>.</verse>

<verse osisID="1Macc.10.57"> En Ptolemeüs vertrok uit Egypte, hij en zijne dochter Cleopatra<note n="1539">Deze huwde achtereenvolgens met Alexander, met Demetrius Nicator en met diens broeder, Antiochus Sidetes. Zij deed Demetrius, haren echtgenoot, en Seleucus, haren oudsten zoon, ombrengen en werd door haren tweeden zoon Antiochus VIII gedwongen het vergif te drinken, dat zij voor hem bestemd had.</note>, en hij kwam te Ptolemaïs in het jaar honderd twee en zestig.</verse>

<verse osisID="1Macc.10.58"> En koning Alexander kwam hem te gemoet, en hij gaf hem zijne dochter Cleopatra en hield hare bruiloft te Ptolemaïs, naar de wijze der koningen, met groote pracht.</verse>

<verse osisID="1Macc.10.59"> En koning Alexander schreef aan Jonathas, dat deze hem te gemoet zou komen.</verse> 


<verse osisID="1Macc.10.60"> En deze vertrok met luister naar Ptolemaïs en ontmoette daar de twee koningen en gaf hun veel zilver en goud en geschenken, en hij vond genade voor hun aanschijn.</verse>

<verse osisID="1Macc.10.61"> En er vergaderden tegen hem verderfelijke mannen uit Israël, goddelooze mannen, die bezwaren tegen hem maakten; maar de koning gaf geen acht op hen.</verse>

<verse osisID="1Macc.10.62"> En hij beval Jonathas te ontdoen van zijne kleederen en hem met purper te bekleeden, en zoo deden zij. En de koning plaatste hem naast zich op eenen zetel.</verse>

<verse osisID="1Macc.10.63"> En hij zeide tot zijne vorsten: Trekt uit met hem naar het midden der stad en maakt bekend, dat niemand tegen hem een bezwaar make over eenige zaak en niemand hem om eenige reden lastig valle.</verse>

<verse osisID="1Macc.10.64"> En het gebeurde, toen degenen, welke bezwaren maakten, zijne heerlijkheid zagen, die verkondigd werd, en hoe hij met purper bekleed was, dat allen op de vlucht gingen.</verse>

<verse osisID="1Macc.10.65"> En de koning deed hem groote eer aan en schreef hem op onder zijne voornaamste vrienden en stelde hem aan als bevelhebber en als deelgenoot aan de regeering.</verse>

<verse osisID="1Macc.10.66"> En Jonathas keerde naar Jerusalem terug in vrede en vreugde.</verse>

<verse osisID="1Macc.10.67"> In het jaar honderd vijf en zestig kwam Demetrius, zoon van Demetrius, van Creta in het land zijner vaderen<note n="1540">In 148 vóór Chr. Bij het uitbreken van den oorlog tegen Alexander had Demetrius Soter zijne zonen Demetrius II, later Nicator genoemd, en Antiochus, veiligheidshalve naar Cnidus in Carië gezonden. Demetrius Nicator maakte nu gebruik van de ontevredenheid der onderdanen van Alexander om op Creta een leger te werven, waarmede hij in Cilicië landde en daarna tegen Alexander oprukte.</note>.</verse>

<verse osisID="1Macc.10.68"> En koning Alexander hoorde het, en hij werd zeer bedroefd en keerde naar Antiochië terug<note n="1541">Dit geschiedde drie jaren na zijn huwelijk met Cleopatra. Vermoedelijk hield hij toen verblijf te Ptolemaïs.</note>.</verse>

<verse osisID="1Macc.10.69"> En koning Demetrius stelde Apollonius, die het bewind voerde over Coelesyrië, tot bevelhebber aan, en deze verzamelde een groot leger en kwam tot bij Jamnia en zond tot Jonathas, den hoogepriester<note n="1542">Naar II Mach. III 5 was misschien de vader van dezen Apollonius reeds landvoogd geweest van Coelesyrië. De hier vermelde Apollonius was eerst bevriend geweest met Demetrius Soter, na diens dood met Alexander Balas, dien hij wederom verliet om zich bij Demetrius Nicator aan te sluiten. Onder Coelesyrië, een provincie gelegen in het dal tusschen den Libanon en den Anti-Libanon, worden ook de nabijgelegen dalen naar het noorden, zuiden en oosten verstaan; Apollonius was tevens landvoogd van Phenicië en een deel van Palestina. Over Jamnia zie IV 15 noot 9.</note>,</verse>

<verse osisID="1Macc.10.70"> zeggende: Gij alleen biedt ons weerstand? Ik ben intusschen tot een spot en een smaad geworden, dewijl gij tegen ons macht oefent in het gebergte<note n="1543">Naar het Gr.: ‘en waarom oefent gij tegen ons’ enz.</note>.</verse>

<verse osisID="1Macc.10.71"> Welaan dan, als gij op uwe krachten vertrouwt, kom naar ons af in de vlakte, en laten wij ons daar met elkander meten, want mij vergezelt krijgsmacht<note n="1544">Gr.: ‘krijgsmacht der steden’, nl. van de machtige zeesteden.</note>.</verse>

<verse osisID="1Macc.10.72"> Ondervraag en leer, wie ik ben en de anderen, die mij helpen, die eveneens zeggen, dat uw voet niet kan standhouden voor ons aanschijn, aangezien uwe vaderen tweemaal op de vlucht zijn geslagen in hun eigen land<note n="1545">De vaderen der Joden werden herhaaldelijk op de vlucht gedreven in hun eigen land; vgl. II 28; VI 47; IX 6-18; I Reg. IV 10; XXXI 1. Het is onzeker, welke twee nederlagen hier door Apollonius bedoeld werden.</note>.</verse>

<verse osisID="1Macc.10.73"> En nu, hoe zult gij kunnen bestand zijn tegen de ruiterij en een zoo groot leger in het vlakke veld, waar geen steen noch rots noch plaats is om te vluchten.</verse>

<verse osisID="1Macc.10.74"> Toen nu Jonathas de woorden van Apollonius hoorde, werd hij ontroerd in zijn gemoed, en hij koos tien duizend mannen en trok uit Jerusalem, en Simon, zijn broeder, snelde hem tot bijstand te gemoet.</verse>

<verse osisID="1Macc.10.75"> En zij legerden zich bij Joppe, en men sloot hem buiten de stad (omdat er een bezetting van Apollonius te Joppe was) en hij belegerde ze<note n="1546">Joppe, thans het aan de Middellandsche Zee gelegen Jaffa, moest door Jonathas ingenomen worden, opdat hij niet door den vijand in de zijde of in den rug zou worden aangevallen, als hij naar Jamnia oprukte, waar Apollonius gelegerd was. Zie v. 60.</note>.</verse> 


<verse osisID="1Macc.10.76"> En vol schrik deden zij, die in de stad waren, hem open, en Jonathas vermeesterde Joppe.</verse>

<verse osisID="1Macc.10.77"> En Apollonius vernam het en voerde drie duizend ruiters en een talrijk leger aan.</verse>

<verse osisID="1Macc.10.78"> En hij begaf zich naar Azotus, alsof hij doortrok<note n="1547">Zie IV 15 noot 9. Azotus lag ten zuiden van Joppe en Jamnia. Apollonius trok door, alsof hij Azotus wilde gaan versterken, maar met de bedoeling om Jonathas in de vlakte te lokken en hem daar met zijne ruiterij to omsingelen. Vgl. v. 79.</note>, en onverwijld rukte hij uit in de vlakte, dewijl hij eene menigte ruiters had en op hen vertrouwde. En Jonathas achtervolgde hem naar Azotus, en zij werden handgemeen.</verse>

<verse osisID="1Macc.10.79"> En Apollonius liet heimelijk duizend ruiters achter hen in de legerplaats.</verse>

<verse osisID="1Macc.10.80"> En Jonathas vernam, dat er achter hem een hinderlaag was; en zij trokken rondom zijne legerplaats en zij wierpen schichten op het volk van den morgen tot den avond<note n="1548">Toen Jonathas de krijgslist begreep, verschanste hij zich in de opgeworpen legerplaats, of wel schaarde hij (naar Fl. Josephus) zijn leger in vierhoekige slagorde, terwijl hij zijnen soldaten bevel gaf zich met hunne schilden tegen de schichten der vijanden te dekken en (v. 81 ) pal te blijven staan om den vijand af te matten en hem (v. 82) daarna aan te vallen.</note>.</verse>

<verse osisID="1Macc.10.81"> Het volk echter stond pal, zooals Jonathas bevolen had, en hunne paarden werden afgemat.</verse>

<verse osisID="1Macc.10.82"> En Simon deed zijn leger vooruitrukken en streed tegen de keurbende<note n="1549">Tegen het voetvolk.</note>, want de ruiters waren vermoeid; en zij werden door hem verslagen en gingen op de vlucht.</verse>

<verse osisID="1Macc.10.83"> En zij, die zich over de vlakte verspreidden, vluchtten naar Azotus en begaven zich in het Huis van Dagon, hunnen afgod, om zich daar te vrijwaren<note n="1550">Gr.: ‘En de ruiterij verspreidde zich in de vlakte, en zij (het voetvolk) vluchtten naar Azotus en begaven zich in Bethdagon (d.i. Huis van Dagon), hunnen afgodstempel, om zich te redden’. Dagon was een van de voornaamste afgoden der Assyriërs en der Philistijnen; hij werd afgebeeld half mensch en half visch. De vluchtelingen hoopten misschien daar een vrijplaats te vinden.</note>.</verse>

<verse osisID="1Macc.10.84"> En Jonathas stak Azotus in brand alsmede de steden, die zich in den omtrek daarvan bevonden, en hij vermeesterde hunnen buit en den tempel van Dagon; en allen, die daarin gevlucht waren, verbrandde hij met vuur.</verse>

<verse osisID="1Macc.10.85"> En die door het zwaard vielen, met degenen, die verbrand werden, bedroegen ongeveer acht duizend man.</verse>

<verse osisID="1Macc.10.86"> En Jonathas brak zijne legerplaats op van daar en bracht ze voor Ascalon, en men kwam hem uit de stad te gemoet met groote eerbewijzing<note n="1551">Ascalon lag nog verder naar het zuiden, tusschen Azotus en Gaza, nabij de Middellandsche Zee. Het schijnt, dat de Ascalonieten, die tot dusverre aan de Syriërs onderworpen waren, hunne poorten meer uit genegenheid dan uit vrees voor Jonathas openden.</note>.</verse>

<verse osisID="1Macc.10.87"> En Jonathas keerde naar Jerusalem terug met de zijnen, die in het bezit waren van grooten buit.</verse>

<verse osisID="1Macc.10.88"> En het gebeurde, toen koning Alexander die tijdingen hoorde, dat hij nog toevoegde aan de verheerlijking van Jonathas.</verse>

<verse osisID="1Macc.10.89"> En hij zond hem een gouden gesp, zooals het de gewoonte is aan de verwanten der koningen te geven. En hij gaf hem Accaron en al zijne aanhoorigheden in bezit<note n="1552">Het dragen eener gouden gesp, om kleed of mantel op schouder of borst vast te hechten, was (vgl. XI 58, XIV 44) niet aan allen geoorloofd; door verwanten der koningen worden hier of wel hunne bloedverwanten of wel gezagvoerende personen aangeduid, die door hen met dien eerenaam betiteld werden. Accaron, heden het dorp Aker of Aqîr, lag ten oosten van Jamnia, tusschen die plaats en Emmaüs (Zie III noot 19)</note>.</verse>

</chapter>

      
<chapter osisID="1Macc.11"> 
 

<title>Hoofdstuk XI.</title>
<p>Ptolemeüs Philometor sluit een verbond met Demetrius tegen zijnen schoonzoon Alexander en verslaat dezen, maar sterft kort daarna (v. 1-19). Jonathas belegert den burcht te Jerusalem; hij wordt daarover bij Demetrius aangeklaagd, maar slaagt er in, hem gunstig te stemmen (v. 20-29). Bevelbrief van Demetrius ter gunste der Joden (v. 30-37). Een opstand tegen Demetrius (v. 38-43) wordt door de hulptroepen van Jonathas gedempt (v. 44-51). Ontrouw van Demetrius (v. 52-53); Antiochië wordt hem ontrukt door Antiochus, zoon van Alexander (v. 54-56). Antiochus zoekt de vriendschap van Simon en Jonathas; deze neemt Gaza en Bethsura in (v. 57-66), levert slag bij Cades en keert dan terug naar Jerusalem (v. 67-74).</p>


<verse osisID="1Macc.11.1"> En de koning van Egypte verzamelde een leger als het zand, dat langs den oever der zee is, en vele schepen; en hij zocht het rijk van Alexander door list te bemachtigen en het bij zijn rijk te voegen<note n="1553">Ptolemeüs VI Philometor, de schoonvader van Alexander Balas (vgl. X 58), rukte uit Egypte op naar Palestina, schijnbaar om zijnen schoonzoon te helpen tegen Demetrius, diens mededinger, maar met de geheime bedoeling om zich van diens gebied meester te maken.</note>.</verse>

<verse osisID="1Macc.11.2"> En hij trok uit naar Syrië met vredelievende woorden, en men opende hem de steden en kwam hem tegen, omdat koning Alexander bevolen had hem te gemoet te gaan, daar hij zijn schoonvader was.</verse>

<verse osisID="1Macc.11.3"> Maar als Ptolemeüs eene stad binnentrok, plaatste hij eene bezetting van krijgsvolk in elke der steden:</verse>

<verse osisID="1Macc.11.4"> En toen hij nabij Azotus kwam, toonde men hem den door het vuur verbranden tempel van Dagon, en de verwoesting van Azotus en der aanhoorigheden daarvan, en de weggeworpen lijken en de hoopen dergenen, die in den oorlog gedood waren, welke zij langs den weg hadden geplaatst<note n="1554">Naar het Grieksch: ‘en de verstrooide lijken en die verbrand waren in den oorlog; want zij hadden (daarvan) hoopen gemaakt op zijnen weg’.</note>.</verse>

<verse osisID="1Macc.11.5"> En zij verhaalden aan den koning, dat Jonathas zulks gedaan had, om ongunst tegen hem te verwekken; en de koning zweeg<note n="1555">Om geen der beide partijen ontevreden te maken.</note>.</verse>

<verse osisID="1Macc.11.6"> En Jonathas kwam don koning te Joppe te gemoet met praal, en zij begroetten elkander en sliepen aldaar.</verse>

<verse osisID="1Macc.11.7"> En Jonathas trok met den koning af tot aan den stroom, die de Eleutherus genoemd wordt<note n="1556">De Eleutherus maakte, naar het schijnt, de grens uit tusschen Phenicië en Syrië. Men meent, dat het de Nahr el-Kebir is, die aan den Libanon ontspringt en zich in de Middellandsche Zee ontlast.</note>; en hij keerde terug naar Jerusalem.</verse>

<verse osisID="1Macc.11.8"> Koning Ptolemeüs nu verwierf het gebied over de steden tot aan Seleucië-aan-Zee en koesterde booze plannen tegen Alexander<note n="1557">Seleucië is hier aan-Zee genoemd om het te onderscheiden van andere gelijknamige steden. Het lag aan de monding van den Orontes, niet ver van Antiochië.</note>.</verse>

<verse osisID="1Macc.11.9"> En hij zond gezanten naar Demetrius<note n="1558">Demetrius Nicator. Zie X 67.</note> met de boodschap: Kom, laten wij een verbond met elkander sluiten, en ik zal u mijne dochter geven, die Alexander heeft, en gij zult koning zijn in het rijk uws vaders;</verse>

<verse osisID="1Macc.11.10"> immers het rouwt mij, dat ik hem mijne dochter gegeven heb; want hij heeft mij zoeken te dooden<note n="1559">Naar Fl. Josephus had een gunsteling van Alexander eenen aanslag gepleegd op Ptolemeüs, die zijnen schoonzoon daarvoor verantwoordelijk stelde, omdat deze den moordenaar niet wilde uitleveren. Mogelijk was het slechts een voorwendsel om zich van den zwakken en onbekwamen Alexander te kunnen ontdoen.</note>.</verse>

<verse osisID="1Macc.11.11"> En hij laakte hem, dewijl hij begeerig was naar zijn rijk.</verse>

<verse osisID="1Macc.11.12"> En hij nam zijne dochter weg en gaf ze aan Demetrius, en hij vervreemdde zich van Alexander, en zijne vijandschap toonde zich openlijk.</verse>

<verse osisID="1Macc.11.13"> En Ptolemeüs rukte Antiochië binnen en plaatste twee kronen op zijn hoofd, die van Egypte en van Azië<note n="1560">Door Azië wordt hier het Syrische rijk bedoeld. Vgl. VIII 6 noot 6.</note>.</verse>

<verse osisID="1Macc.11.14"> Koning Alexander intusschen was te dien tijde in Cilicië, omdat degenen, die zich in die streken bevonden, oproerig waren<note n="1561">Demetrius Nicator (vgl. X 67) was daar geland en de Ciliciërs hadden zich voor hem verklaard.</note>.</verse>

<verse osisID="1Macc.11.15"> En Alexander hoorde het en trok tegen hem op ten strijde; en koning Ptolemeüs bracht het leger te velde en ging hem met een sterke krijgsmacht te gemoet en dreef hem op de vlucht.</verse>

<verse osisID="1Macc.11.16"> En Alexander vluchtte naar Arabië om daar bescherming te vinden; koning Ptolemeüs integendeel kwam tot hooge macht.</verse>

<verse osisID="1Macc.11.17"> En Zabdiël, de Arabier, sloeg Alexander het hoofd af en zond het aan Ptolemeüs.</verse>

<verse osisID="1Macc.11.18"> En koning Ptolemeüs stierf den derden dag, en zij, die zich in de vestingen bevonden, werden gedood door degenen, die in de legerplaats waren<note n="1562">Ptolemeüs was in den veldslag tegen Alexander zwaar gewond geworden; hij stierf den derden dag nadat hij het hoofd van Alexander ontvangen had. Naar de Vulgaat is de zin, dat de Egyptenaren, die door Ptolemeüs (v. 3) als bezetting in de vestingen gelegd waren, omgebracht werden door het veldleger van Demetrius. Naar den Griekschen tekst geschiedde zulks door de inwoners dier vestingen.</note>.</verse>

<verse osisID="1Macc.11.19"> En Demetrius werd koning in het jaar honderd zeven en zestig<note n="1563">In 146 vóór Christus.</note>.</verse>

<verse osisID="1Macc.11.20"> In die dagen verzamelde Jonathas degenen, die in Judea waren, om den burcht in te nemen, welke te Jerusalem is; en zij richtten daartegen vele belegeringswerktuigen op<note n="1564">Demetrius Soter had wel is waar beloofd den burcht te Jerusalem te zullen ontruimen (X 32), maar hij had die belofte niet ten uitvoer gelegd, omdat de Joden zich aan zijnen tegenstander Alexander aansloten (X 47). En lag dus nog steeds in den burcht een Syrische bezetting.</note>.</verse>

<verse osisID="1Macc.11.21"> En eenigen, die hun volk haatten, booze mannen, begaven zich naar koning Demetrius en boodschapten hem, dat Jonathas den burcht belegerde.</verse>

<verse osisID="1Macc.11.22"> En toen deze het hoorde, ontstak hij in toorn en kwam terstond naar Ptolemaïs, en hij schreef aan Jonathas, dat hij den burcht niet zou belegeren, maar hem in allerijl zou te gemoet komen tot een onderhoud.</verse>

<verse osisID="1Macc.11.23"> Toen Jonathas het nu vernam, gaf hij bevel tot het beleg<note n="1565">Namelijk om het beleg met kracht voort te zetten; intusschen wilde hij zich naar den koning begeven, op het gevaar af van door hem schuldig bevonden en gedood te worden.</note>; en hij deed een keuze uit de oudsten van Israël en uit de priesters en stelde zich bloot aan het gevaar.</verse> 


<verse osisID="1Macc.11.24"> En hij nam goud en zilver en kleedij en vele andere geschenken, en begaf zich naar den koning te Ptolemaïs en vond genade voor zijn aanschijn.</verse>

<verse osisID="1Macc.11.25"> En eenige goddeloozen uit zijn volk brachten bezwaren tegen hem in.</verse>

<verse osisID="1Macc.11.26"> En de koning deed aan hem gelijk zijne voorgangers<note n="1566">Namelijk Alexander Balas en Ptolemeüs Philometor.</note> aan hem gedaan hadden, en hij verhief hem voor het aangezicht van al zijne vrienden.</verse>

<verse osisID="1Macc.11.27"> En hij bevestigde hem in het opperpriesterschap en in al wat hij te voren vereerends bezat, en hij maakte hem tot den voornaamsten zijner vrienden.</verse>

<verse osisID="1Macc.11.28"> En Jonathas vroeg den koning, dat hij aan Judea en aan de drie gewesten<note n="1567">De drie gewesten zijn die, welke vermeld worden X 30 en 38. Sommigen meenen, dat hier, in plaats van en aan Samaria, ‘van Samaria’ moest staan, daar dit land niet tot het gebied van Jonathas behoorde.</note> en aan Samaria en de aanhoorigheden daarvan vrijdom van lasten zou verleenen; en hij beloofde hem driehonderd talenten<note n="1568">Het blijkt niet uit den tekst, of hier Attische of wel Syrische talenten bedoeld worden. De som, die door Jonathas hier hetzij voor éénmaal, hetzij als jaarlijksche schatting beloofd wordt, is niet met zekerheid to bepalen. Zie I Par. XXII noot 9.</note>.</verse>

<verse osisID="1Macc.11.29"> En de koning bewilligde daarin en schreef aan Jonathas over dat alles brieven, in dezen vorm vervat:</verse>

<verse osisID="1Macc.11.30"> Koning Demetrius aan zijnen broeder Jonathas en aan het volk der Joden heil!</verse>

<verse osisID="1Macc.11.31"> Het afschrift van den brief, dien wij aangaande u geschreven hebben aan Lasthenes, onzen verwant, hebben wij u gezonden, opdat gij er kennis van zoudt dragen<note n="1569">Lasthenes was de Griek, die door het aanwerven van krijgsvolk Demetrius geholpen had om Syrië te veroveren. Demetrius noemt hem hier en in v. 32 zijnen verwant, gelijk hij v. 30 Jonathas zijnen broeder noemt. Naar den Griekschen tekst noemt hij hem in v. 82 ‘vader’, ongetwijfeld uit gehechtheid en dankbaarheid.</note>.</verse>

<verse osisID="1Macc.11.32"> Koning Demetrius aan Lasthenes, zijnen verwant, heil!</verse>

<verse osisID="1Macc.11.33"> Aan het volk der Joden, onze vrienden, en die in acht nemen wat ten opzichte van ons rechtvaardig is, hebben wij besloten gunst te be- wijzen wegens hunne welwillendheid, die zij jegens ons koesteren.</verse>

<verse osisID="1Macc.11.34"> Wij hebben dan ter gunste van hen bepaald, dat alle landpalen van Judea en de drie steden, Lyda en Ramathan, die van Samaria bij Juda gevoegd zijn, en al hare aanhoorigheden afgezonderd worden ten bate van allen, die offeren te Jerusalem, in plaats van hetgeen vroeger de koning telken jare van hen ontving en in plaats van de vruchten der aarde en der vruchtboomen<note n="1570">Over de drie steden zie X noot 11. Lyda, ook Lydda of Lod genoemd, later Diospolis, heden een dorp met name Ludd, lag niet ver van Joppe. Ramathan is volgens sommigen hetzelfde als Ramathaim-Sofim, de geboorteplaats van Samuël. - De beschikking van Demetrius geschiedde enkel ten bate der Joden, die te Jerusalem offerden, niet der aldaar wonende heidenen of Samaritanen.</note>.</verse>

<verse osisID="1Macc.11.35"> En het overige wat ons aan tienden en belastingen toekwam, schelden wij hun van nu af aan kwijt; insgelijks de bekkens der zoutketen en de kronen, die ons gebracht werden<note n="1571">Zie X noot 10.</note>.</verse>

<verse osisID="1Macc.11.36"> Alles staan wij hun af en niets daarvan zal opgeheven worden van nu af en te allen tijde.</verse>

<verse osisID="1Macc.11.37"> Zorgt dan nu hiervan een afschrift te maken, en dit worde aan Jonathas gegeven en op den heiligen berg op eene in het oog vallende plaats gelegd.</verse>

<verse osisID="1Macc.11.38"> En koning Demetrius, ziende, dat het land voor zijn aanschijn in rust was en niets hem weerstand bood, zond geheel zijn leger heen, ieder naar zijne plaats, behalve het vreemde krijgsvolk, dat hij uit de eilanden der volken had bijeengezameld; en alle troepen zijner vaderen waren hem vijandig gezind<note n="1572">Omdat hij hen had afgedankt, terwijl hij de op Creta (vgl. X 67) en andere eilanden en kustlanden der Middellandsche Zee geworven huurlingen in dienst hield.</note>.</verse>

<verse osisID="1Macc.11.39"> Een zekere Tryphon<note n="1573">De eigenlijke naain van Tryphon, d.i. brasser, schijnt Diodotus te zijn geweest.</note> nu was vroeger partijganger van Alexander geweest; en hij zag, dat het geheele leger tegen Demetrius morde, en hij begaf zich naar Emalchuel, den Arabier, die Antiochus, den zoon van Alexander, opvoedde.</verse> 


<verse osisID="1Macc.11.40"> En hij drong bij hem aan om hem dezen over te geven, opdat die in de plaats van zijnen vader zou heerschen; ook verhaalde hij hem wat al dingen Demetrius gedaan had en de vijandige gezindheid zijner troepen tegen hem. En hij verbleef daar vele dagen.</verse>

<verse osisID="1Macc.11.41"> En Jonathas zond naar koning Demetrius, dat hij diegenen zou doen aftrekken, die in den burcht te Jerusalem waren en die in de sterkten lagen, omdat zij Israël aanrandden.</verse>

<verse osisID="1Macc.11.42"> En Demetrius zond aan Jonathas tot boodschap: Niet alleen dat zal ik voor u en uw volk doen, maar ik zal u en uw volk in eer doen schitteren, te bekwamen tijde.</verse>

<verse osisID="1Macc.11.43"> Thans echter zult gij wel doen, indien gij mij mannen ter hulp zendt, omdat geheel mijn leger verloopen is<note n="1574">Van mij afvallig geworden is uit ontevredenheid. Zie noot 20.</note>.</verse>

<verse osisID="1Macc.11.44"> En Jonathas zond hem drie duizend kloeke mannen naar Antiochië, en zij kwamen bij den koning aan, en de koning verheugde zich over hunne komst.</verse>

<verse osisID="1Macc.11.45"> En die van de stad schoolden met honderd twintig duizend man samen en wilden den koning om het leven brengen.</verse>

<verse osisID="1Macc.11.46"> En de koning vluchtte in het paleis, en die van de stad bezetten de toegangen der stad en begonnen te vechten.</verse>

<verse osisID="1Macc.11.47"> En de koning riep de Joden te hulp, en allen schaarden zich gezamenlijk om hem, en allen verspreidden zich door de stad.</verse>

<verse osisID="1Macc.11.48"> En zij doodden op dien dag honderd duizend menschen en staken de stad in brand, en zij behaalden veel buit op dien dag en bevrijdden den koning<note n="1575">Bij die honderd duizend zijn ongetwijfeld de omgekomen vrouwen en kinderen inbegrepen. De keurbende der Joden, bijgestaan door de in den oorlog geharde huurtroepen des konings, bleek wel bestand te zijn tegen de muitende bevolking, te meer omdat, naar Fl. Josephus, gelijktijdig een brand in de stad uitbrak.</note>.</verse> 


<verse osisID="1Macc.11.49"> En die van de stad zagen, dat de Joden de stad vermeesterd hadden, zooals zij het wilden, en zij verzwakten in hun gemoed en riepen smeekend tot den koning, zeggende:</verse>

<verse osisID="1Macc.11.50"> Reik ons de rechterhand<note n="1576">Zie VI noot 36.</note>, en dat de Joden ophouden ons en de stad te bestrijden!</verse>

<verse osisID="1Macc.11.51"> En zij wierpen hunne wapenen weg en sloten vrede; en de Joden erlangden roem voor het aanschijn des konings en voor het aanschijn van allen, die in zijn rijk waren, en zij werden vermaard in het rijk; en zij keerden terug naar Jerusalem, beladen met grooten buit.</verse>

<verse osisID="1Macc.11.52"> En koning Demetrius zat op den troon van zijn rijk; en het land was in rust voor zijn aanschijn.</verse>

<verse osisID="1Macc.11.53"> En hij maakte tot leugens al wat hij gezegd had, en hij vervreemdde zich van Jonathas en vergold hem niet naar de weldaden, die deze hem bewezen had, en hij kwelde hem ten zeerste.</verse>

<verse osisID="1Macc.11.54"> Daarna is echter Tryphon teruggekeerd en met hem Antiochus, een aankomende knaap, en deze werd koning en zette zich de kroon op.</verse>

<verse osisID="1Macc.11.55"> En bij hem verzamelden zich alle troepen, die Demetrius ontbonden had, en zij streden tegen dezen, en hij vluchtte weg en liet den rug zien.</verse>

<verse osisID="1Macc.11.56"> En Tryphon kwam in het bezit der dieren<note n="1577">Der olifanten. Zie I noot 22.</note>, en hij werd meester van Antiochië.</verse>

<verse osisID="1Macc.11.57"> En de jeugdige Antiochus schreef aan Jonathas, zeggende: Ik ken u het priesterschap toe en stel u aan over de vier steden<note n="1578">Zie noot 18. Welke de vierde stad was, is niet met zekerheid te bepalen; mogelijk was het Accaron, dat reeds door Alexander aan Jonathas was geschonken. Vgl. X 89. Sommigen meenen, dat Judea bedoeld wordt, daar het Grieksch ‘gewesten’ heeft in plaats van steden.</note>, opdat gij tot de vrienden des konings behoort.</verse>

<verse osisID="1Macc.11.58"> En hij zond hem gouden vaten ten gebruike<note n="1579">Waarschijnlijk tafelgereedschap. Zie X noot 40.</note>, en hij gaf hem mach-</verse> 
<verse osisID="1Macc.11.1">tiging om uit goud te drinken en in purper gekleed te zijn en een gouden gesp te dragen.</verse>

<verse osisID="1Macc.11.59"> En hij stelde zijnen broeder Simon tot landvoogd aan van de landpalen van Tyrus af<note n="1580">Gr. ‘van de Trap van Tyrus af’ enz. Hiermede wordt een tusschen Tyrus en Ptolemaïs aan zee gelegen berg bedoeld, die heden Ras en-Naqoura genoemd wordt.</note> tot aan de grenzen van Egypte.</verse>

<verse osisID="1Macc.11.60"> En Jonathas trok uit en doorliep de steden aan gene zijde van den stroom; en geheel het leger van Syrië schaarde zich bij hem ter hulp, en hij begaf zich naar Ascalon, en men kwam hem met eerbetuiging te gemoet uit de stad<note n="1581">Jonathas doorliep de beoosten van den stroom, d.i. den Jordaan, gelegen steden, waar zich het Syrische leger, dat over Demetrius (vgl. v. 38) ontevreden was, aan zijne zijde schaarde; vervolgens trok hij naar het westen om de aan zee gelegen steden te bezetten, die nog aan Demetrius waren getrouw gebleven.</note>.</verse>

<verse osisID="1Macc.11.61"> En van daar trok hij naar Gaza; en die te Gaza waren, sloten zich op, en hij belegerde het en stak in brand wat zich rondom de stad bevond<note n="1582">De voorsteden of aanhoorigheden.</note> en plunderde dat uit.</verse>

<verse osisID="1Macc.11.62"> En die van Gaza smeekten Jonathas, en hij reikte hun de rechterhand, en hij ontving hunne zonen als gijzelaars en zond ze naar Jerusalem, en hij doorliep de streek tot aan Damascus.</verse>

<verse osisID="1Macc.11.63"> En Jonathas hoorde, dat de oversten van Demetrius met veel krijgsvolk arglistig optraden te Cades, dat in Galilea ligt, met den wil om hem af te houden van de aangelegenheid des rijks<note n="1583">Cades of Cedes, heden Qades, lag ten noordwesten van het meer Merom, in het stamgebied van Nephthali. Naar de Vulgaat is de zin, dat de vijanden, door hunne krijgsbeweging te Cades, Jonathas wilden afhouden van het behartigen der belangen van Antiochus. Naar het Grieksch: ‘om hem af te houden van de aangelegenheid’ (of de bezigheid), wilden zij hem door hunnen aanval dwingen zijnen tocht in het westen te staken.</note>.</verse>

<verse osisID="1Macc.11.64"> En hij trok tegen hen op, maar liet zijnen broeder Simon in het gewest.</verse>

<verse osisID="1Macc.11.65"> En Simon sloeg zich neder voor Bethsura<note n="1584">Vgl. IV 29 en 61; VI 50 en IX 52.</note> en belegerde het vele dagen en sloot hen in.</verse>
<verse osisID="1Macc.11.1">En zij smeekten hem om de rechterhand te krijgen, en hij gaf ze hun, en hij deed hen er uittrekken en nam de stad in bezit en legde daarin een bezetting.</verse>

<verse osisID="1Macc.11.67"> En Jonathas en zijn leger sloegen zich neder bij het meer Genesar, en vóór het daglicht waakten zij op in de vlakte van Asor<note n="1585">Het meer van Genesar werd ook meer van Genesareth of wel zee van Galilea, Cenereth of Tiberias genoemd Asor lag in den stam Nephthali en was reeds ten tijde van Josuë een aanzienlijke stad. Zie Jos. XI 1.</note>.</verse>

<verse osisID="1Macc.11.68"> En zie, de legerbenden der vreemdelingen<note n="1586">Der huurlingen van Demetrius. Zie v. 38.</note> rukten aan in de vlakte en legden hem een hinderlaag in het gebergte; hij echter rukte aan van de overzijde.</verse>

<verse osisID="1Macc.11.69"> Zij nu, die in de hinderlaag waren, braken op uit hunne plaatsen en leverden slag.</verse>

<verse osisID="1Macc.11.70"> En allen, die aan den kant van Jonathas waren, namen de vlucht, en niemand bleef van hen over tenzij Mathathias, zoon van Absolom, en Judas, zoon van Chalphi, krijgsoverste<note n="1587">Gr: in het meervoud ‘krijgsoversten’.</note> van het leger.</verse>

<verse osisID="1Macc.11.71"> En Jonathas scheurde zijne kleederen en strooide aarde op zijn hoofd en bad.</verse>

<verse osisID="1Macc.11.72"> En Jonathas keerde tot hen terug ten strijde en sloeg hen op de vlucht, en zij streden<note n="1588">Gr.: ‘en zij vluchtten’. De zin is niet, dat Jonathas en zijne twee metgezellen (v. 70) alleen het gansche leger der vijanden op de vlucht dreven, maar dat de dapperheid van Jonathas en van die bij hem waren gebleven, vooreerst den vijand ter plaatse der hinderlaag, waar zij vochten, deed terugdeinzen, en dat de overige soldaten van Jonathas, die (v. 73) reeds geweken waren, door zijn voorbeeld en na zijn gebed opnieuw moed schepten, den strijd hervatten, hem hielpen de vijanden terugdrijven en ze tot aan hunne legerplaats nazetten.</note>.</verse>

<verse osisID="1Macc.11.73"> En die van zijne partij, welke gevlucht waren, zagen het en keerden tot hem terug en zetten ze allen met hem na tot bij Cades naar hunne legerplaats, en zij drongen door tot daar.</verse>

<verse osisID="1Macc.11.74"> En er vielen op dien dag drie duizend man van de vreemdelingen; en Jonathas keerde naar Jerusalem terug.</verse>

</chapter>

      
<chapter osisID="1Macc.12"> 
 

<title>Hoofdstuk XII.</title>
<p>Jonathas zoekt het bondgenootschap der Romeinen en Spartanen (v. 1-4). Brief van Jonathas aan deze laatsten (v. 5-18). Inhoud van een vroegeren brief der Spartanen aan den hoogepriester Onias (v. 19-23). De veldheeren van Demetrius ruimen andermaal het veld voor Jonathas (v. 24-30). Deze tuchtigt de Arabieren en rukt door tot Damascus (v. 31-32), terwijl Simon Joppe bezet (v. 33-34). Jonathas bouwt vestingen in Judea en versterkingen te Jerusalem; Simon versterkt Adiada (v. 35-38). Tryphon staat Antiochus naar de kroon; hij verschalkt Jonathas en neemt hem te Ptolemaïs gevangen (v. 39-48). De overgebleven soldaten van Jonathas boezemen aan het leger van Tryphon ontzag in door hunnen moed (v. 49-51). Droefheid der Joden, vreugde der vijanden over den ondergang van Jonathas (v. 52-54).</p>


<verse osisID="1Macc.12.1"> En Jonathas zag, dat de tijd hem gunstig was; hij koos mannen uit en zond ze naar Rome om met hen vriendschap te sluiten en te hernieuwen<note n="1589">De gezonden mannen waren Numenius en Antipater. Zie v. 16. Ook Judas had reeds vroeger vriendschap gesloten met de Romeinen. Zie VIII 1 volg.</note>;</verse>

<verse osisID="1Macc.12.2"> en naar de Spartanen en naar andere plaatsen zond hij brieven in denzelfden vorm<note n="1590">Door Numenius en Antipater. Zie v. 16.</note>.</verse>

<verse osisID="1Macc.12.3"> En zij begaven zich naar Rome en traden in het raadspaleis en zeiden: Jonathas, de hoogepriester, en het volk der Joden hebben ons gezonden ter hernieuwing van de vriendschap en het bondgenootschap zooals vroeger.</verse>

<verse osisID="1Macc.12.4"> En zij gaven hun brieven voor de hunnen in elke plaats, opdat dezen hen met vrede zouden geleiden naar het land Juda<note n="1591">De Romeinsche Senaat gaf aan de Joodsche gezanten geleibrieven mede, opdat de hunnen, nl. de Romeinsche staatsdienaren en bondgenooten, den gezanten hulp en veiligheid zouden verschaffen op hunne terugreis.</note>.</verse>

<verse osisID="1Macc.12.5"> En ziehier het afschrift der brieven, die Jonathas aan de Spartanen schreef:</verse>

<verse osisID="1Macc.12.6"> Jonathas, de hoogepriester en de oudsten des volks en de priesters en het overige volk der Joden, aan de Spartanen, hunne broeders, heil!</verse>

<verse osisID="1Macc.12.7"> Reeds vroeger waren er brieven aan den hoogepriester Onias gezonden door Arius, die bij u re- geerde, dat gij onze broeders zijt, zooals het afschrift behelst, dat hierbij gevoegd is<note n="1592">De hier besproken hoogepriester was wellicht Onias I; zijn opperpriesterschap duurde ongeveer van 323 tot 300 vóór Christus. Tegen denzelfden tijd (309 - 265 vóór Chr.) regeerde Arius I of Areüs te Sparta. De hiervermelde brieven werden dus verzonden tusschen 309 en 300 vóór Christus. Anderen meenen, dat hier Onias II en Arius I of Arius II bedoeld worden, enkelen, dat Sparta hier staat voor Patara, eene zeestad in Lycië. Vgl. v. 10.</note>.</verse>

<verse osisID="1Macc.12.8"> En Onias heeft den man, die gezonden was, met eer ontvangen en hij heeft de brieven aanvaard, waarin kennisgeving geschiedde van verbond en vriendschap.</verse>

<verse osisID="1Macc.12.9"> Alhoewel wij niets daarvan noodig hadden, daar wij tot troost de heilige boeken hebben, die in onze handen zijn,</verse>

<verse osisID="1Macc.12.10"> hebben wij liever tot u willen zenden om de broederschap en vriendschap te hernieuwen, opdat wij niet wellicht van u vervreemd zouden worden; want er is veel tijd verloopen, sedert gij tot ons gezonden hebt.</verse>

<verse osisID="1Macc.12.11"> Wij nu zijn te allen tijde zonder ophouden op de feestdagen en de andere<note n="1593">Op de sabbat- en nieuwemaandagen. Voor eerediensten heeft de Septuagint ‘de gebeden’. Vgl. VII 33.</note>, waarop het behoort, uwer gedachtig bij de offers, die wij opdragen, alsook in de godsdienstoefeningen, zooals het betaamt en past den broeders indachtig te zijn.</verse>

<verse osisID="1Macc.12.12"> Wij verheugen ons dan ook over uwe heerlijkheid<note n="1594">Over den vrede en heerlijken welstand, waarin gij verkeert, in tegenstelling met onze kwellingen en worstelingen (v. 13).</note>.</verse>

<verse osisID="1Macc.12.13"> Ons integendeel hebben vele kwellingen en vele worstelingen in het nauw gebracht, en de koningen, die rondom ons zijn<note n="1595">Vooral die van Syrië en Egypte.</note>, hebben ons den oorlog aangedaan.</verse>

<verse osisID="1Macc.12.14"> Nu hebben wij in deze worstelingen u niet lastig willen vallen, noch onze overige bondgenooten en vrienden;</verse>

<verse osisID="1Macc.12.15"> want wij hebben hulp gehad van den Hemel, en wij, wij zijn bevrijd, en onze vijanden zijn vernederd geworden.</verse>

<verse osisID="1Macc.12.16"> Wij hebben dan Numenius, zoon van Antiochus, en Antipater, zoon van Jason<note n="1596">Van beide gezanten is verder niets bekend. Sommigen gissen, dat de hier vermelde Jason vroeger door Judas den Machabeër naar Rome was gezonden geweest. Zie VIII 17.</note>, uitgekozen en naar de Romeinen gezonden om de vroegere vriendschap en gemeenschap met hen te vernieuwen.</verse>

<verse osisID="1Macc.12.17"> Wij hebben hun dan bevolen, zich ook naar u te begeven en u te groeten en u onze brieven te overhandigen betreffende de hernieuwing van onze broederschap.</verse>

<verse osisID="1Macc.12.18"> En nu zult gij wel doen met ons daarop te antwoorden.</verse>

<verse osisID="1Macc.12.19"> En dit is het afschrift der brieven, die hij aan Onias gezonden had:</verse>

<verse osisID="1Macc.12.20"> Arius<note n="1597">De Grieksche tekst heeft hier ‘Oniares’, een schrijffout, ontstaan door het aaneenhechten van ‘Onias’ (v. 19) met Arius (v. 20).</note>, koning der Spartanen, aan den hoogepriester Onias heil.</verse>

<verse osisID="1Macc.12.21"> Er is in een geschrift gevonden geworden omtrent de Spartanen en de Joden, dat zij broeders en dat zij van het geslacht van Abraham zijn<note n="1598">Uit dezen brief blijkt, dat de Joden en Spartanen te dien tijde te recht of ten onrechte vermeenden van oudsher stamgenooten te zijn. Mogelijk steunde die opvatting op eene overlevering. Het hier aangehaalde geschrift en het antwoord van v. 23 worden elders niet vermeld; vermoedelijk wordt hier alleen de inhoud daarvan beknopt teruggegeven, weshalve ook de anders gebruikelijke formulieren en voorgeschreven handteekeningen hier ontbreken.</note>.</verse>

<verse osisID="1Macc.12.22"> En nu, sedert wij dit zijn te weten gekomen, doet gij wel met ons te schrijven aangaande uwen vrede.</verse>

<verse osisID="1Macc.12.23"> Maar ook wij schrijven u terug: Ons vee en onze bezittingen zijn de uwe, en de uwe zijn de onze. Wij hebben dan ook last gegeven u dit te melden.</verse>

<verse osisID="1Macc.12.24"> En Jonathas hoorde, dat de oversten van Demetrius teruggekeerd waren met een veel talrijker leger dan te voren, om tegen hem te strijden.</verse>

<verse osisID="1Macc.12.25"> En hij trok uit Jerusalem en rukte hun te gemoet in het land Amathis<note n="1599">Amathis was het grondgebied rondom de stad Amath of Emath, thans Hamat, aan den Orontes gelegen; zij was een der oudste en gewichtigste steden van Syrië en werd ten tijde der Seleuciden ook wel Epiphania genoemd ter eere van Antiochus IV Epiphanes.</note>; want hij had hun geenen tijd gegeven om zijn land binnen te rukken.</verse> 


<verse osisID="1Macc.12.26"> En hij zond verspieders in hun leger, en dezen boodschapten bij hun terugkeer, dat zij bepaald hadden hen in den nacht te overvallen.</verse>

<verse osisID="1Macc.12.27"> Toen nu de zon ondergegaan was, gaf Jonathas den zijnen bevel te waken en onder de wapenen strijdvaardig te zijn gedurende den ganschen nacht, en hij plaatste wachten rondom de legerplaats.</verse>

<verse osisID="1Macc.12.28"> En de vijanden hoorden, dat Jonathas met de zijnen strijdvaardig was, en zij werden door vrees en schrik bevangen in hun hart en zij ontstaken vuren in hunne legerplaats<note n="1600">Om Jonathas te doen gelooven, dat zij er zich nog bevonden; intusschen trokken zij heimelijk af.</note>.</verse>

<verse osisID="1Macc.12.29"> Jonathas echter en die bij hem waren, bleven daarvan onkundig tot aan den ochtend; zij zagen intusschen de lichten branden.</verse>

<verse osisID="1Macc.12.30"> En Jonathas zette hen na en achterhaalde hen niet; want zij waren over de rivier den Eleutherus getrokken<note n="1601">Zie XI 7.</note>.</verse>

<verse osisID="1Macc.12.31"> En Jonathas keerde zich tegen de Arabieren, die Zabadeën genoemd worden<note n="1602">Waarschijnlijk was dit een rondzwervende volksstam. De reden, waarom Jonathas hen tuchtigde, is onbekend.</note>, en hij versloeg hen en bemeesterde hunnen buit.</verse>

<verse osisID="1Macc.12.32"> En hij keerde zich om en kwam te Damascus en doorliep die geheele streek<note n="1603">Om ze van de aanhangers van Demetrius te zuiveren.</note>.</verse>

<verse osisID="1Macc.12.33"> Simon intusschen trok uit en kwam tot bij Ascalon en de nabijgelegen sterkten; en hij week af naar Joppe en bezette het<note n="1604">Vgl. XI 59 en X 75.</note>,</verse>

<verse osisID="1Macc.12.34"> (want hij had geboord, dat zij de vesting wilden overleveren aan de partijgenooten van Demetrius), en hij legde daarin een bezetting om ze te bewaken.</verse>

<verse osisID="1Macc.12.35"> En Jonathas kwam terug en riep de oudsten de volks te zamen, en besloot met hen vestingen te bouwen in Judea</verse>

<verse osisID="1Macc.12.36"> en de muren te Jerusalem op te trekken en eene groote verhevenheid op te werpen midden tusschen den burcht en de stad om dien van de stad af te scheiden, zoodat hij afgezonderd zou zijn en men niet kon koopen noch verkoopen<note n="1605">In den burcht lag nog steeds een Syrische bezetting; om de stad tegen eenen uitval te beschutten en de bezetting tot overgave te dwingen bouwde Jonathas nu een grooten muur of wierp hij een hoogen wal op, die de bezetting belette te koopen en te verkoopen, d.i. vrij met de buitenwereld te verkeeren en zich van alles te voorzien.</note>.</verse>

<verse osisID="1Macc.12.37"> En zij kwamen bijeen om de stad op te bouwen; en de muur, die langs de beek stond aan den oostkant, viel in, en hij herstelde dien, welke Caphetetha genoemd wordt<note n="1606">Waarschijnlijk waren de grondslagen van dien muur te zwak om hooger opgebouwd te kunnen worden. De beek, d.i. Cedron. Het Gr. heeft voor Caphetetha ‘Chaphenatha’. Deze naam van den herstelden muur komt nergens anders voor.</note>.</verse>

<verse osisID="1Macc.12.38"> En Simon bouwde Adiada in de Sephela<note n="1607">Adiada, Gr.: Adida, heden Haditheh, lag ten oosten van Lydda en was, naar het schijnt, de sleutel van de Sephela, d.i. de vlakte, die zich westwaarts, langs de Middellandsche Zee uitstrekte.</note> en versterkte het en bracht er poorten en grendels aan.</verse>

<verse osisID="1Macc.12.39"> En daar Tryphon er aan dacht om over Azië<note n="1608">Over Syrië. Zie XI 13.</note> te heerschen en zich de kroon op te zetten en de hand te slaan aan koning Antiochus,</verse>

<verse osisID="1Macc.12.40"> en hij vreesde dat Jonathas hem wellicht niet zou laten begaan, maar tegen hem zou strijden, zocht hij hem te gevangen te nemen en om te brengen. En opbrekende kwam hij te Bethsan<note n="1609">Zie V 52.</note>.</verse>

<verse osisID="1Macc.12.41"> En Jonathas rukte tegen hem op met veertig duizend ten strijde uitgelezen mannen, en hij kwam naar Bethsan.</verse>

<verse osisID="1Macc.12.42"> En Tryphon zag, dat Jonathas met een talrijk leger kwam opdagen om de hand naar hem uit te steken<note n="1610">Gr.: ‘en hij (Tryphon) vreesde de hand naar hem uit te steken’.</note>; hij werd door schrik bevangen</verse>

<verse osisID="1Macc.12.43"> en ontving hem met eere en beval hem aan bij al zijne vrienden en gaf hem geschenken; en hij gebood aan zijne troepen, dat zij hem zouden gehoorzamen evenals aan hem zelven.</verse>

<verse osisID="1Macc.12.44"> En hij zeide tot Jonathas: Waarom hebt gij het gansche volk lastig gevallen, daar er geen oorlog tusschen ons is?</verse>

<verse osisID="1Macc.12.45"> Nu dan, zend hen naar hunne haardsteden terug, maar kies u een klein aantal mannen uit om bij u te zijn, en kom met mij naar Ptolemaïs, en ik zal het u overgeven evenals de overige sterkten en het leger en alle bewindvoerders, en ik zal omkeeren en heengaan, want daarom ben ik gekomen.</verse>

<verse osisID="1Macc.12.46"> En hij geloofde hem en deed zooals hij gezegd had, en hij zond zijn leger heen, en zij trokken af naar het land Juda.</verse>

<verse osisID="1Macc.12.47"> Hij behield echter drie duizend man bij zich, van welke hij er twee duizend naar Galilea zond, terwijl er duizend met hem trokken.</verse>

<verse osisID="1Macc.12.48"> Zoodra echter Jonathas binnen Ptolemaïs gekomen was, sloten de inwoners de stadspoorten, en zij grepen hem en doodden met het zwaard allen, die met hem binnengekomen waren.</verse>

<verse osisID="1Macc.12.49"> En Tryphon zond een leger en ruiters naar Galilea en in de groote vlakte<note n="1611">Naar de vlakte van Esdrelon. Door metgezellen van Jonathas worden hier de twee duizend man van v. 47 bedoeld.</note> om alle metgezellen van Jonathas te verderven.</verse>

<verse osisID="1Macc.12.50"> Maar toen dezen vernomen hadden, dat Jonathas gevangen genomen en omgekomen was<note n="1612">Dit was een valsch gerucht. Vgl. XIII 12, 15.</note> evenals allen, die bij hem waren, moedigden zij zich aan en rukten strijdvaardig uit.</verse>

<verse osisID="1Macc.12.51"> En toen zij, die hen nagezet hadden, zagen, dat het hun om het leven te doen was, keerden zij terug.</verse>

<verse osisID="1Macc.12.52"> Genen echter kwamen allen rustig in het land Juda. En zij beweenden Jonathas en die met hem geweest waren ten zeerste, en Israël treurde met grooten rouw.</verse>

<verse osisID="1Macc.12.53"> En alle volkeren, die rondom hen waren, zochten hen te verpletteren, want zij zeiden:</verse>

<verse osisID="1Macc.12.54"> Zij hebben geenen aanvoerder en helper; daarom laten wij hen nu bestrijden en hunne gedachtenis bij de menschen uitwisschen.</verse>

</chapter>

      
<chapter osisID="1Macc.13">
 

<title>Hoofdstuk XIII.</title>
<p>Simon stelt zich aan het hoofd van het volk (v. 1-9); hij versterkt Jerusalem en bezet Joppe (v. 10-11). Tryphon vordert en ontvangt van hem geld en gijzelaars als losprijs van Jonathas, maar laat dezen niet vrij (v. 12-19). Hij wordt bij zijnen tocht door Simon op de hielen gevolgd, doodt Jonathas en diens zonen en trekt af (v. 20-24). Simon begraaft Jonathas te Modin en richt er een gedenkteeken op (v. 25-30). Tryphon doodt Antiochus en beklimt den troon (v. 31-32). Simon versterkt Judea en sluit zich aan bij Demetrius, die alle vroeger verleende voorrechten bekrachtigt (v. 33-40). Vrijheid der Israëlieten (v. 41-42). Simon vermeestert Gaza en den burcht te Jerusalem (v. 43-53) en stelt zijnen zoon Joannes aan als legerhoofd (v. .54</p>


<verse osisID="1Macc.13.1"> En Simon hoorde, dat Tryphon een talrijk leger verzamelde om naar het land Juda te komen en het te verpletteren.</verse>

<verse osisID="1Macc.13.2"> Daar hij zag, dat het volk in angst en vrees was, ging hij op naar Jerusalem en vergaderde het volk.</verse>

<verse osisID="1Macc.13.3"> En ter bemoediging zeide hij: Gij weet, hoe groote gevechten ik en mijne broeders en het huis mijns vaders<note n="1613">En mijne overige bloedverwanten.</note> geleverd hebben voor de wetten en voor het heiligdom, en de benauwdheden, die wij gezien hebben.</verse>

<verse osisID="1Macc.13.4"> Ter oorzake daarvan zijn mijne broeders allen omgekomen wegens Israël<note n="1614">Simon en zijne toehoorders verkeerden nog in den waan, dat Jonathas ook te Ptolemaïs was omgekomen.</note>, en ik ben alleen overgebleven.</verse>

<verse osisID="1Macc.13.5"> En nu gebeure het mij niet, mijn leven te sparen in eenigen tijd van kwelling; want ik ben niet beter dan mijne broeders.</verse> 


<verse osisID="1Macc.13.6"> Ik zal dus mijn volk en het heiligdom wreken, insgelijks onze kinderen en huisvrouwen, daar alle volkeren vergaderd zijn om ons uit vijandschap te verdelgen.</verse>

<verse osisID="1Macc.13.7"> En de geest des volks ontvlamde bij het hooren dezer woorden.</verse>

<verse osisID="1Macc.13.8"> En zij antwoordden met luider stem zeggende: Gij zijt onze aanvoerder in plaats van Judas en van Jonathas, uwen broeder<note n="1615">Simon werd tevens daardoor als opperpriester gehuldigd. Vgl. v. 36, waar Demetrius hem als zoodanig begroet.</note>.</verse>

<verse osisID="1Macc.13.9"> Voer onzen oorlog, en alles, wat gij ons ook zult zeggen, zullen wij doen.</verse>

<verse osisID="1Macc.13.10"> En alle strijdbare mannen verzamelend, haastte hij zich alle muren van Jerusalem te voltooien en hij versterkte hetzelve in het rond.</verse>

<verse osisID="1Macc.13.11"> Ook zond hij Jonathas, zoon van Absalom, en met hem een nieuw leger naar Joppe, en nadat hij degenen, die daarin waren, uitgedreven had, bleef hij daar zelf<note n="1616">Deze Absalom is waarschijnlijk dezelfde, die XI 70 genoemd wordt, zoodat Jonathas de broeder was van den daar vermelden dapperen Mathathias. Naar X 76 had reeds Jonathas Joppe ingenomen, en blijkens XII 33-34 had Simon zich reeds vroeger genoodzaakt gezien er een bezetting in te leggen, omdat de inwoners de stad aan de partijgangers van Demetrius wilden overleveren. Na de gevangenneming van Jonathas werden de inwoners opnieuw muitziek, weshalve Simon de bezetting versterkte en de muiters, die daarin waren, uit de stad dreef.</note>.</verse>

<verse osisID="1Macc.13.12"> En Tryphon brak op van Ptolemaïs met een talrijk leger om het land Juda binnen te rukken, en Jonathas was bij hem in hechtenis.</verse>

<verse osisID="1Macc.13.13"> Simon daarentegen legerde zich te Addus<note n="1617">Gr. ‘Adida’. Zie XII 38.</note>, tegenover de vlakte.</verse>

<verse osisID="1Macc.13.14"> En toen Tryphon vernam, dat Simon was opgestaan in plaats van zijnen broeder Jonathas en dat hij voornemens was tegen hem te strijden, zond hij hem gezanten,</verse>

<verse osisID="1Macc.13.15"> zeggende: Om reden van het geld, dat uw broeder Jonathas schuldig was in rekening des konings, wegens de bedieningen, die hij gehad heeft, hebben wij hem gevangen gehouden<note n="1618">Een voorwendsel van Tryphon om Simon (zie v. 17) te bedriegen. Sommigen, dat Tryphon het achterstallige bedoelde van de eertijds door Jonathas aan Demetrius (XI 28) beloofde som.</note>.</verse> 


<verse osisID="1Macc.13.16"> Zend dan nu honderd talenten zilver en zijne twee zonen als gijzelaars, opdat hij na zijne invrijheidstelling niet van ons afvallig worde, en wij zullen hem loslaten.</verse>

<verse osisID="1Macc.13.17"> En Simon begreep, dat hij arglistig met hem sprak; desniettemin beval hij het geld en de knapen te leveren om geen groote vijandschap bij het Israëlietische volk op zich te laden, dat zou zeggen:</verse>

<verse osisID="1Macc.13.18"> Omdat hij hem het geld en de knapen niet gezonden heeft, daarom is hij omgekomen.</verse>

<verse osisID="1Macc.13.19"> En hij zond de knapen en de honderd talenten; en gene brak zijn woord en liet Jonathas niet los.</verse>

<verse osisID="1Macc.13.20"> En daarna viel Tryphon in het land om het te verpletteren; en zij trokken om langs den weg, die naar Ador voert; en Simon en zijn leger trokken rond naar alle plaatsen, waarheen zij zich begaven<note n="1619">De sterke stelling, die Simon te Adida (v. 13) had ingenomen, belette Tryphon langs dien weg uit Ptolemaïs in het land, d.i. Judea, binnen te dringen; daarom maakte hij met zijn leger eenen omweg langs Ador, heden Doera, dat een weinig ten westen van Hebron gelegen was in ‘Idumea’, op de zuidelijke grens van Juda. Om nu Tryphon af te weren trok Simon met zijn leger eveneens rond.</note>.</verse>

<verse osisID="1Macc.13.21"> Zij echter, die in den burcht waren, zonden boden naar Tryphon, dat hij zich zou haasten door de woestijn<note n="1620">Door de woestijn van Thecuë of van Juda, tusschen Jerusalem en de Doode Zee.</note> te komen en dat hij hun leeftocht zou zenden.</verse>

<verse osisID="1Macc.13.22"> En Tryphon bracht zijne geheele ruiterij in gereedheid om in dien nacht te komen; maar er lag zeer veel sneeuw en hij kwam niet tot in het land Galaäd<note n="1621">De Grieksche tekst is hier vollediger en heeft: en er was zeer veel sneeuw, en hij trok niet op (nl. naar Jerusalem) wegens de sneeuw, maar hij ging (oostwaarts, langs de Doode Zee) heen naar het land Galaäd.</note>.</verse>

<verse osisID="1Macc.13.23"> En toen hij bij Bascaman<note n="1622">Een stad van Galaäd.</note> gekomen was, doodde hij daar Jonathas en zijne zonen.</verse>

<verse osisID="1Macc.13.24"> En Tryphon keerde terug en begaf zich naar zijn land.</verse>

<verse osisID="1Macc.13.25"> En Simon zond en nam het gebeente van zijnen broeder Jonathas en begroef het te Modin, de stad zijner vaderen.</verse>

<verse osisID="1Macc.13.26"> En geheel Israël betreurde hem met groot rouwbedrijf en beweende hem vele dagen.</verse>

<verse osisID="1Macc.13.27"> En Simon richtte op het graf zijns vaders en zijner broeders een hoog in het oog vallend gebouw op, met gepolijsten steen aan den achter- en voorkant.</verse>

<verse osisID="1Macc.13.28"> En hij richtte zeven pyramiden op, de eene tegenover de andere, voor zijnen vader en zijne moeder en zijne vier broeders<note n="1623">De zevende pyramide zou een gedenkteeken voor hem zelven zijn.</note>.</verse>

<verse osisID="1Macc.13.29"> En rondom deze plaatste hij groote kolommen, en op de kolommen wapenen tot een eeuwige gedachtenis, en naast de wapenen gebeeldhouwde schepen, die door alle zeevaarders konden gezien worden<note n="1624">Het geheel moest als zegeteeken de overwinningen der Machabeën verkondigen; de gebeeldhouwde schepen waren een herinnering aan het innemen van Joppe, waardoor de Joden eene haven verkregen aan de Middellandsche Zee.</note>.</verse>

<verse osisID="1Macc.13.30"> Dat is het graf, dat hij te Modin maakte, tot op dezen dag<note n="1625">Over de ligging van Modin zie II noot 1. Tot op dezen dag, d.i. waarop dit Boek geschreven wordt.</note>.</verse>

<verse osisID="1Macc.13.31"> Tryphon bracht intusschen, terwijl hij zich met den jeugdigen koning Antiochus op reis bevond, dezen verraderlijk om het leven.</verse>

<verse osisID="1Macc.13.32"> En hij werd koning in zijne plaats en zette zich de kroon van Azië op en veroorzaakte groot onheil in het land<note n="1626">Door Azië en het land wordt hier (vgl. VIII 6) het Syrische rijk bedoeld.</note>.</verse>

<verse osisID="1Macc.13.33"> En Simon bouwde de vestingen van Judea op<note n="1627">Hij versterkte de reeds bestaande vestingen.</note>, versterkte ze met hooge torens en groote muren en poorten en grendels en legde levensmiddelen neer in de sterkten.</verse>

<verse osisID="1Macc.13.34"> Ook koos Simon mannen uit en zond ze naar koning Demetrius<note n="1628">Daar Simon niets dan vijandelijkheden van Tryphon te wachten had, verkoos hij zich aan te sluiten bij Demetrius, dien hij vroeger had verslagen; daarom erkende hij hem ale koning tegenover Tryphon, die den troon door roof verkregen had en overigens het land uitplunderde. Simon vroeg daarentegen vrijdom van alle lasten, overeenkomstig hetgeen eertijds door Demetrius aan Jonathas was toegestaan. Vgl. XI 28 volg.</note>, opdat hij aan het land vrijdom zou verleenen, daar alle handelingen van Tryphon bij wijze van rooverij verricht waren.</verse> 


<verse osisID="1Macc.13.35"> En koning Demetrius antwoordde hem op die woorden en schreef hem een brief in dezer voege:</verse>

<verse osisID="1Macc.13.36"> Koning Demetrius aan Simon, den hoogepriester en vriend der koningen<note n="1629">Van Syrië.</note>, en aan de oudsten en aan het Joodsche volk heil!</verse>

<verse osisID="1Macc.13.37"> De gouden kroon en den palmtak<note n="1630">Door ‘bahem’ der Vulgaat kan, naar het Grieksche woord, dat daardoor vertaald wordt, of wel een palmtak (als schepter) worden aangeduid of wel een met palmtakken gestikt of ook een bruinrood gewaad. Naar de Syrische vertaling is veeleer een koninklijk gewaad uit vacht, een soort van hermelijnen mantel, bedoeld. Vgl. II Mach. XIV 4.</note>, die gij gezonden hebt, hebben wij aanvaard, en wij zijn bereid met u vollen vrede te maken en aan de koninklijke bewindvoerders te schrijven, dat u kwijtgescholden worde, hetgeen wij kwijtgescholden hebben.</verse>

<verse osisID="1Macc.13.38"> Want al wat wij bepaald hebben<note n="1631">Namelijk in dit schrijven.</note>, blijft u verzekerd. De sterkten, die gij gebouwd hebt, zullen de uwe zijn.</verse>

<verse osisID="1Macc.13.39"> Ook verleenen wij kwijtschelding van de misslagen en vergrijpen tot op den huidigen dag, en van de kroon, die gij schuldig waart; en indien er iets anders te Jerusalem schatplichtig was, zal het nu niet meer schatplichtig zijn.</verse>

<verse osisID="1Macc.13.40"> En indien er van ulieden geschikt zijn om onder de onzen opgeschreven te worden, zullen zij opgeschreven worden, en er zij vrede tusschen ons.</verse>

<verse osisID="1Macc.13.41"> In het jaar honderd zeventig is het juk der heidenen weggenomen van Israël<note n="1632">In 143 vóór Christus. Israël verkreeg in dat jaar een eigen bestuur en volle vrijheid om naar zijn eigen wetten en godsdienst te leven. De opperheerschappij der koningen van Syrië werd intusschen niet geheel opgeheven.</note>.</verse>

<verse osisID="1Macc.13.42"> En het volk Israël begon te schrijven op de tafelen en openbare registers: In het eerste jaar van Simon, hoogepriester, opperbevelhebber en vorst der Joden.</verse> 


<verse osisID="1Macc.13.43"> In die dagen ging Simon legeren voor Gaza<note n="1633">Daar de Joden naar XI 61-62 reeds in het bezit van Gaza waren, schijnt hier wel met Flavius Josephus ‘Gazara’ te moeten gelezen worden, waarvan de inneming XIV 7 en 34 onder de wapenfeiten van Simon vermeld wordt.</note> en omringde het met een leger, en hij vervaardigde belegeringswerktuigen en richtte ze tegen de stad, en hij rammeide éénen toren en vermeesterde dien.</verse>

<verse osisID="1Macc.13.44"> En zij, die zich binnen in het werktuig bevonden, deden eenen uitval<note n="1634">Uit een beweegbaren toren, misschien uit den vermeesterden toren (v. 43), waarin zij zich vastgezet hadden.</note> in de stad, en er ontstond in de stad een groote ontzetting.</verse>

<verse osisID="1Macc.13.45"> En zij, die zich in de stad bevonden, klommen met hunne vrouwen en kinderen op den muur met gescheurde lijfrokken, en zij riepen met luider stem, terwijl zij Simon smeekten hun de rechterhand te geven<note n="1635">Vgl. VI noot 36.</note>.</verse>

<verse osisID="1Macc.13.46"> En zij zeiden: Vergeld ons niet naar onze boosheden, maar naar uwe barmhartigheden.</verse>

<verse osisID="1Macc.13.47"> En Simon, vermurwd, versloeg hen niet; hij dreef ze evenwel uit de stad en zuiverde de huizen, waarin afgodsbeelden geweest waren, en vervolgens hield hij zijnen intocht daarin, met gezangen den lof des Heeren verkondigend.</verse>

<verse osisID="1Macc.13.48"> En nadat alle onreinheid daaruit verwijderd was, plaatste hij daarin mannen, die de Wet onderhielden, en hij versterkte ze en bouwde zich eene woning<note n="1636">Hij maakte ze tot een geheel en al Joodsche stad.</note>.</verse>

<verse osisID="1Macc.13.49"> Zij nu, die zich op den burcht te Jerusalem bevonden, werden verhinderd het land in- en uit te gaan en te koopen en te verkoopen<note n="1637">Daar zij namelijk ingesloten waren door den muur of wal, waarmede Jonathas den burcht omringd had. Zie XII 36 noot 17. Hieruit leiden niet weinigen af, dat de burcht der Syriërs niet in het oosten of midden der stad, op het zuidelijk gedeelte van den tempelberg lag (zie I noot 31), maar aan den zuidwestkant der stad, naar de zijde van het open land, op den top van den berg Sion. Aan den oostkant van dezen berg lag dan, vroeger beheerscht door den burcht, de tempel, die met de vlakte, waarop hij gebouwd was, als de door Gods tegenwoordigheid geheiligde plaats, de ‘berg Sion’ genoemd wordt. Zie v. 53.</note>; en zij leden grooten honger, en velen van hen kwamen van honger om.</verse> 


<verse osisID="1Macc.13.50"> En zij riepen tot Simon om de rechterhand te hebben, en hij gaf ze hun, en hij dreef hen daaruit en reinigde den burcht van de bezoedelingen.</verse>

<verse osisID="1Macc.13.51"> En zij trokken er binnen op den drie en twintigsten dag der tweede maand in het jaar honderd een en zeventig met lofspraak, en palmtakken en harpen en cimbels en citers en lofzangen en liederen, omdat een groote vijand gedelgd was uit Israël<note n="1638">In Mei 142 vóór Christus. De groote vijand was de Syrische bezetting, die sedert meer dan 25 jaren in den burcht te Jerusalem had gelegen tot groote ramp voor stad en land.</note>.</verse>

<verse osisID="1Macc.13.52"> En hij bepaalde, dat die dagen telken jare met vreugde zouden gevierd worden.</verse>

<verse osisID="1Macc.13.53"> Ook versterkte hij den tempelberg, die naast den burcht was, en hij ging daar zelf wonen, benevens zij, die bij hem waren.</verse>

<verse osisID="1Macc.13.54"> En Simon zag, dat zijn zoon Joannes<note n="1639">Deze werd later hoogepriester als Joannes Hyrcanus I.</note> een dapper krijgsman was, en hij stelde hem aan als aanvoerder over alle strijdkrachten, en deze woonde te Gazara.</verse>

</chapter>

      
<chapter osisID="1Macc.14">
 

<title>Hoofdstuk XIV.</title><p>Demetrius wordt overwonnen en gevangen genomen (v. 1-3). Rust en vrede van Judea (v. 4-15). Hernieuwing van het verbond met de Romeinen en Spartanen (v. 16-26). Brief gericht tot de Romeinen (v. 27-45). Simon wordt als opperpriester en vorst des volks in zijn ambt bevestigd (v. 46-49).</p>


<verse osisID="1Macc.14.1"> In het jaar honderd twee en zeventig<note n="1640">In 141 vóór Christus.</note> verzamelde koning Demetrius zijn leger en vertrok naar Medië ten einde zich hulptroepen te vergaderen om Tryphon te beoorlogen.</verse>

<verse osisID="1Macc.14.2"> En Arsaces, koning van Perzië en Medië, hoorde, dat Demetrius binnen zijne landpalen gekomen was, en hij zond eenen zijner oversten om hem levend te vangen en bij hem te brengen<note n="1641">Arsaces was de zesde van dien naam onder de koningen der Parthen en heet als koning ook Mithridates I; Perzië en Medië was aan zijne heerschappij onderworpen met het gansche gebied tusschen den Euphraat en den Indus.</note>.</verse> 


<verse osisID="1Macc.14.3"> En deze ging en versloeg het leger van Demetrius en nam hem gevangen en bracht hem bij Arsaces, en deze zette hem in hechtenis<note n="1642">Demetrius, aanvankelijk overwinnaar, werd door list overwonnen. Nadat hij eenigen tijd gevangen was geweest, huwde hij Rhodogune, eene dochter van Mithridates; tien jaren later verwierf hij met de volledige vrijheid wederom den troon van Syrië.</note>.</verse>

<verse osisID="1Macc.14.4"> En geheel het land Juda was rustig al de dagen van Simon, en hij zocht welvaart voor zijn volk; en zijne macht en zijn luister was hun alle dagen welbehaaglijk.</verse>

<verse osisID="1Macc.14.5"> En bij al zijnen luister verkreeg hij Joppe tot haven, en hij verschafte eenen toegang tot de eilanden der zee<note n="1643">Door het verwerven der zeehaven te Joppe konden de Joden zonder belemmering verkeeren met de eilanden der Middellandsche Zee en de overige daaraan gelegen landen.</note>.</verse>

<verse osisID="1Macc.14.6"> En hij breidde de grenzen van zijn volk uit, en hij onderwierp het land.</verse>

<verse osisID="1Macc.14.7"> En hij vergaderde talrijke gevangenen<note n="1644">Hij verloste ze en bracht ze naar hun vaderland terug. Over Gazara en Bethsura zie XIII 43 en XI 65-66.</note> en vermeesterde Gazara en Bethsura en den burcht; en hij verwijderde daaruit de onreinheden, en er was niemand, die hem weerstond.</verse>

<verse osisID="1Macc.14.8"> En iedereen<note n="1645">Hetgeen volgt in v. 8-12 is eene uitvoerige schildering van de weldaden des vredes, die het land genoot door het beleid van Simon.</note> bebouwde zijn land met vrede, en het land Juda gaf zijn gewassen en de boomen der velden hunne vrucht.</verse>

<verse osisID="1Macc.14.9"> De oudsten zaten allen op de straten en verhandelden over het welzijn des lands, en de jongelingen bekleedden zich met luister en met krijgsgewaden.</verse>

<verse osisID="1Macc.14.10"> En de steden voorzag hij van levensmiddelen, en hij richtte ze in om tot vestingen te dienen, in dier voege, dat de naam van zijnen roem vermeld werd tot aan het uiteinde der aarde.</verse>

<verse osisID="1Macc.14.11"> Hij verschafte vrede in het land, en Israël verheugde zich met groote blijdschap.</verse> 


<verse osisID="1Macc.14.12"> En iedereen zat onder zijnen wijnstok en onder zijnen vijgeboom<note n="1646">Een zegswijze der Israëlieten om het volle genot van den huiselijken welstand aan te duiden.</note>, en er was niemand, die hun schrik aanjoeg.</verse>

<verse osisID="1Macc.14.13"> Verdwenen was die hen bestreed in het land; de koningen<note n="1647">Namelijk die van Syrië.</note> werden verpletterd in die dagen.</verse>

<verse osisID="1Macc.14.14"> En hij versterkte alle gedrukten van zijn volk, en hij vorschte de Wet na en ruimde elken goddelooze en boosaardige uit den weg.</verse>

<verse osisID="1Macc.14.15"> Hij verheerlijkte het heiligdom en vermenigvuldigde de gereedschappen des heiligdoms.</verse>

<verse osisID="1Macc.14.16"> En men vernam te Rome, dat Jonathas gestorven was, insgelijks tot bij de Spartanen, en zij werden ten zeerste bedroefd.</verse>

<verse osisID="1Macc.14.17"> Toen zij echter hoorden, dat Simon, zijn broeder, hoogepriester was geworden in zijne plaats, en dat hij de gansche landstreek en hare steden in zijne macht had,</verse>

<verse osisID="1Macc.14.18"> schreven zij hem op koperen platen om de vriendschap en het verbond te hernieuwen, dat zij met Judas en met Jonathas, zijne broeders, gesloten hadden<note n="1648">De overeenkomst der Romeinen was met Judas en met Jonathas gesloten geworden (vgl. VIII 17 volg. en XII 1 volg.); die der Spartanen met Jonathas. Een uitvoerig bericht over den dood van Jonathas met een verzoek om hernieuwing der gesloten overeenkomst werd op last van Simon naar Rome en Sparta overgebracht door Numenius. Zie v. 24.</note>.</verse>

<verse osisID="1Macc.14.19"> En zij werden gelezen ten overstaan der gemeente te Jerusalem. En ziehier het afschrift der brieven, die de Spartanen zonden:</verse>

<verse osisID="1Macc.14.20"> De vorsten<note n="1649">Door vorsten worden hier de ephoren, de hoogste magistraatspersonen van Sparta, bedoeld.</note> en steden der Spartanen aan Simon, den hoogepriester, en aan de oudsten en aan de priesters en aan het overige volk der Joden, hunne broeders, heil!</verse>

<verse osisID="1Macc.14.21"> De afgezanten, die naar ons volk gezonden zijn, hebben ons bericht gegeven omtrent uwen luis- ter en uwe eer en vreugde, en wij hebben ons verheugd bij hunne aankomst.</verse>

<verse osisID="1Macc.14.22"> En wij hebben opgeteekend wat door hen gezegd was in de vergaderingen des volks, als volgt: Numenius, zoon van Antiochus, en Antipater, zoon van Jason, gezanten der Joden, zijn tot ons gekomen om met ons de oude vriendschap te hernieuwen.</verse>

<verse osisID="1Macc.14.23"> En het heeft aan het volk behaagd, de mannen met eere te ontvangen en een afschrift van hunne voorstellen te plaatsen in de bijzondere boeken des volks<note n="1650">In het archief van den staat.</note>, ter gedachtenis voor het Spartaansche volk. Een afschrift daarvan nu hebben wij uitgevaardigd aan Simon, den hoogepriester.</verse>

<verse osisID="1Macc.14.24"> Daarna nu zond Simon Numenius naar Rome met een groot gouden schild van duizend mina's gewicht, om het bondgenootschap met hen te bevestigen<note n="1651">Numenius had waarschijnlijk opdracht zich eerst naar Sparta te begeven en daarna naar Rome. Het gouden schild moest een zinnebeeld zijn van de bescherming, die men inriep. Vat men de duizend mina's op als attisch gewicht, dan woog het schild ruim 430 kilogram; zijn de mina's als geldswaarde genomen, dan had het eene waarde van ongeveer 50,000 gulden. Geen wonder, dat de Romeinen zelf (zie XV 18) daarvan in hunne brieven met ophef gewag maken.</note>. Toen nu het Romeinsche volk<note n="1652">In den Griekschen tekst staat: ‘Toen nu het volk’; daardoor wordt het Joodsche volk bedoeld, welks woorden en handelingen dan aangehaald worden in hetgeen volgt. Naar de Vulgaat daarentegen worden in v. 25-26a de woorden der Romeinen aangehaald.</note></verse>

<verse osisID="1Macc.14.25"> deze voorstellen gehoord had, zeiden zij: Welken dank zullen wij vergelden aan Simon en zijne zonen?</verse>

<verse osisID="1Macc.14.26"> Immers heeft hij zijne broeders opgericht en de vijanden van Israël van hen weggedreven. En zij verzekerden hem de vrijheid<note n="1653">En zij, d.i. de Romeinen, erkenden de vrijheid, d.i. de zelfstandigheid van Israël. Gr.: ‘en hij stond pal (of gaf steun), hij en zijne broeders en het huis zijns vaders, en zij hebben de vijanden van Israël van zich afgeweerd en hem (Israël) de vrijheid verzekerd’. En zij, d.i. de Joden, plaatsten enz.</note>, en zij schreven het op koperen tafelen en plaatsten die op gedenkzuilen op den berg Sion.</verse>

<verse osisID="1Macc.14.27"> En ziehier het afschrift der oorkonde: Den achttienden dag der maand Elul, in het jaar honderd twee en zeventig, het derde jaar onder het opperpriesterschap van Simon, te Asaramel<note n="1654">De maand Elul beantwoordt aan Augustus-September; het jaar aan 141 vóór Christus. Wat door te Asaramel bedoeld wordt, is niet duidelijk; sommigen lezen: te Jerusalem; anderen: bij de poort of op het plein van het volk Gods; anderen: Vorst van het volk Gods.</note>,</verse>

<verse osisID="1Macc.14.28"> in een groote vergadering van priesters en volk en van vorsten des volks en van oudsten des lands is bekend gemaakt als volgt: Daar er herhaaldelijk oorlogen gevoerd werden in ons land,</verse>

<verse osisID="1Macc.14.29"> hebben Simon, zoon van Mathathias, uit de kinderen van Jarib<note n="1655">Voor Joarib; vgl. II 1.</note>, en zijne broeders zich aan het gevaar blootgesteld en weerstand geboden aan de vijanden van hun volk, opdat hunne heiligdommen en de Wet zouden in stand blijven; en met grooten roem hebben zij hun volk verheerlijkt.</verse>

<verse osisID="1Macc.14.30"> En Jonathas bracht zijn volk te zamen en hij werd hun hoogepriester en hij werd verzameld tot zijn volk<note n="1656">Hij stierf. Zie II noot 36.</note>.</verse>

<verse osisID="1Macc.14.31"> En hunne vijanden wilden hun land vertrappen en verpletteren en de hand uitsteken naar hunne heiligdommen.</verse>

<verse osisID="1Macc.14.32"> Toen bood Simon weerstand en hij streed voor zijn volk en besteedde groote geldsommen en wapende de strijdbare mannen van zijn volk en gaf hun soldij.</verse>

<verse osisID="1Macc.14.33"> Ook versterkte hij de steden van Judea en Bethsura, dat op de grenzen van Judea lag, waar zich te voren de wapenen der vijanden bevonden, en hij plaatste er Joodsche mannen tot bezetting.</verse>

<verse osisID="1Macc.14.34"> En hij versterkte Joppe, dat aan de zee lag, en Gazara, dat zich op de grenzen van Azotus bevindt, waarin te voren de vijanden woonden, en hij vestigde daar Joden, en al wat geschikt was om ze te verbeteren<note n="1657">Om die steden beter in staat van verdediging te stellen.</note>, plaatste hij daarin.</verse> 


<verse osisID="1Macc.14.35"> En het volk zag de handelwijze van Simon en den roem, dien hij aan zijn volk dacht te verschaffen, en zij stelden hem aan als hunnen aanvoerder en als hoogepriester<note n="1658">Als zoodanig werd hij door het volk erkend; zijn recht op het hoogepriesterschap ontleende hij aan zijne geboorte.</note>, omdat hij dat alles had verricht en om de rechtvaardigheid en trouw, die hij bewaard had ten opzichte van zijn volk, en omdat hij op alle manieren zijn volk zocht te verheffen.</verse>

<verse osisID="1Macc.14.36"> En in zijne dagen gelukte het door zijne handen de heidenen uit hun gewest te verdrijven, benevens hen, die zich in de stad van David, te Jerusalem in den burcht, bevonden, vanwaar zij uitvielen en alles bezoedelden wat zich rondom het heiligdom bevindt, en groot letsel berokkenden aan de reinheid.</verse>

<verse osisID="1Macc.14.37"> En hij plaatste daarin Joodsche mannen ter bescherming des lands en der stad, en hij trok de muren van Jerusalem hooger op.</verse>

<verse osisID="1Macc.14.38"> En koning Demetrius kende hem het hoogepriesterambt toe<note n="1659">Vgl. XIII 39.</note>.</verse>

<verse osisID="1Macc.14.39"> Dienovereenkomstig maakte hij hem tot zijnen vriend, en hij verheerlijkte hem met groote eer.</verse>

<verse osisID="1Macc.14.40"> Want hij hoorde, dat de Joden vrienden en bondgenooten en broeders genoemd werden door de Romeinen en dat dezen de afgezanten van Simon met eer hadden ontvangen<note n="1660">Zie v. 16-18 en 24.</note>;</verse>

<verse osisID="1Macc.14.41"> en dat de Joden en hunne priesters er in hadden toegestemd, dat hij hun aanvoerder en opperpriester zou zijn voor altijd, totdat een getrouw profeet zou opstaan<note n="1661">Totdat iemand, die ongetwijfeld een door God gezonden profeet en dienaar Gods bleek, evenals eertijds Samuël, zou bekend maken, wat Gods beschikking was omtrent de regeering des volks; immers tot aan den tijd der Machabeën was het oppergezag in de tijdelijke en geestelijke dingen met het opperbevel der troepen nog nimmer in den éénen hoogepriester vereenigd geweest. Bleek dit voor het oogenblik nuttig en noodzakelijk, toch lag de uitoefening van zulk een gezag niet in den aard van het hoogepriesterschap. Vgl. IV 46 noot 26.</note>;</verse>

<verse osisID="1Macc.14.42"> en dat hij over hen als aan- voerder zou staan, en hem de zorg voor het heiligdom zou toevertrouwd zijn, en dat hij oversten zou aanstellen over de werken daarvan en over het land en over de wapenen en over de vestingen;</verse>

<verse osisID="1Macc.14.43"> en dat hij zorg zou dragen voor het heiligdom, en dat hem door allen zou gehoorzaamd worden en dat in zijnen naam alle oorkonden in het land zouden opgesteld worden en dat hij zich zou bekleeden met purper en goud<note n="1662">Zie X 20 en noot 6.</note>;</verse>

<verse osisID="1Macc.14.44"> en dat het niemand uit het volk en uit de priesters zou geoorloofd zijn iets daarvan te niet te doen en datgene tegen te spreken, wat door hem gezegd wordt, of eene vergadering in het land bijeen te roepen zonder hem, en zich in purper te kleeden en een gouden gesp te dragen<note n="1663">Zie X 89 noot 40.</note>.</verse>

<verse osisID="1Macc.14.45"> Wie echter daartegen handelt of iets daarvan te niet doet, zal schuldig zijn.</verse>

<verse osisID="1Macc.14.46"> En het behaagde aan het geliheele volk Simon aan te stellen en overeenkomstig die woorden te handelen.</verse>

<verse osisID="1Macc.14.47"> En Simon aanvaardde het, en het behaagde hem het opperpriesterschap te bekleeden en aanvoerder en vorst te zijn van het volk der Joden en van de priesters en aan het hoofd van allen te staan.</verse>

<verse osisID="1Macc.14.48"> En zij gaven last dit geschrift op koperen tafelen te brengen en deze te plaatsen in eenen omgang van het heiligdom op eene in het oog vallende plaats<note n="1664">Hier wordt een der galerijen van den tempel bedoeld; waarschijnlijk die van het voorhof, welke door het volk mocht betreden worden en waar de koperen tafelen zoo werden opgehangen, dat zij terstond in het oog vielen.</note>,</verse>

<verse osisID="1Macc.14.49"> en het afschrift daarvan te leggen in de schatkamer ter beschikking van Simon en zijne zonen.</verse>

</chapter>

      
<chapter osisID="1Macc.15"> 
 

<title>Hoofdstuk XV.</title>
<p>Antiochus, zoon van Demetrius I, zoekt de vriendschap van Simon (v. 1-9) en sluit Tryphon te Dora in (v. 10-14). De Romeinen bevelen de Joden als hunne bondgenooten aan bij de overige volkeren (v. 15-24). Antiochus breekt zijne beloften en stelt overdreven eischen, die door Simon worden van de hand gewezen (v. 25-36). Tryphon ontsnapt; Antiochus zendt Cendebeüs met een leger naar Judea (v. 37-41).</p>


<verse osisID="1Macc.15.1"> En koning Antiochus, zoon van Demetrius, zond van de eilanden der zee brieven aan Simon, den priester en vorst des Joodschen volks, en aan het geheele volk<note n="1665">Antiochus VII Sidetes was een zoon van Demetrius I Soter en een jongere broeder van koning Demetrius II Nicator, die door de Parthen was gevangen genomen (vgl. XIV 3). Antiochus, die naar den troon van Syrië stond, schreef uit Rhodus, een van de eilanden der Middellandsche Zee, eenen brief (v. 2-9) aan Simon om zich diens steun te verzekeren tegen Tryphon (v. 10) en andere mededingers, ‘verderfelijke mannen’ (v. 3), tegenover welke hij zich, steunende op zijn geboorterecht, koning noemt.</note>.</verse>

<verse osisID="1Macc.15.2"> En zij waren van dezen inhoud: Koning Antiochus aan Simon, den hoogepriester, en aan het Joodsche volk heil!</verse>

<verse osisID="1Macc.15.3"> Aangezien verderfelijke mannen het rijk onzer vaderen overweldigd hebben, wil ik daarentegen het rijk vrijvechten en het herstellen, zooals het te voren was; en ik heb eene menigte krijgsvolk uitgelezen en oorlogsschepen toegerust.</verse>

<verse osisID="1Macc.15.4"> Ik wil dan door het land trekken om wraak te oefenen op hen, die ons gewest verdorven en die vele steden in mijn rijk verwoest hebben.</verse>

<verse osisID="1Macc.15.5"> Nu dan wijs ik u alle bijdragen toe, welke u alle koningen vóór mij hebben kwijtgescholden, en alle andere giften hoedanig ook, waarvan zij u ontheven hebben<note n="1666">Door bijdragen en giften worden hier belastingen aangeduid.</note>.</verse>

<verse osisID="1Macc.15.6"> En ik sta u toe eigen munt te slaan in uw land<note n="1667">Dit recht volgde reeds uit de erkenning van Judea als zelfstandig rijk onder het beheer van Simon. Zie XIII 42 noot 20.</note>.</verse>

<verse osisID="1Macc.15.7"> Jerusalem zij nu heilig en vrij<note n="1668">Zie X 31 noot 12.</note>; en alle wapenen, die vervaardigd zijn, en de door u gebouwde ves. tingen, die gij in bezit hebt, zullen u blijven toebehooren.</verse>

<verse osisID="1Macc.15.8"> En al het aan den koning verschuldigde en wat aan den koning zal toekomen, wordt van nu af aan en voor altijd kwijtgescholden.</verse>

<verse osisID="1Macc.15.9"> Wanneer wij echter ons rijk zullen bemachtigd hebben, zullen wij u en uw volk en den tempel met grooten luister verheerlijken, zoodat uw luister zal bekend gemaakt worden over de geheele aarde.</verse>

<verse osisID="1Macc.15.10"> In het jaar honderd vier en zeventig trok Antiochus uit<note n="1669">Dit geschiedde in 139 vóór Christus. Nadat hij eenigen tijd door het land had omgezworven, liet Cleopatra, de verstooten echtgenoote van Demetrius II Nicator (zie X noot 27 en XIV noot 3), hem hare hand en den troon aanbieden. Antiochus nam dit aan, begaf zich daartoe naar Seleucië en zag zich weldra aan het hoofd van een geducht leger, daar buiten de partijgangers van Cleopatra zich ook nog de troepen van Tryphon aan zijne zijde schaarden.</note> naar het land zijner vaderen, en alle troepen schaarden zich aan zijne zijde, zoodat weinigen overbleven bij Tryphon.</verse>

<verse osisID="1Macc.15.11"> En koning Antiochus zette hem na, en hij kwam te Dora op zijne vlucht langs den zeekant<note n="1670">Gr.: ‘Hij kwam op zijne vlucht te Dora, dat aan de zee ligt’. Dora of Dor, heden Tantoerah, tusschen Jaffa en den Karmel, was een sterke vesting en zeehaven aan de Middellandsche Zee. Reeds vroeger had Antiochus III de Groote in zijnen oorlog tegen Ptolemeüs Philopator ze tevergeefs belegerd.</note>;</verse>

<verse osisID="1Macc.15.12"> want hij wist, dat de onheilen zich boven hem opeengestapeld hadden en dat zijn leger hem verliet.</verse>

<verse osisID="1Macc.15.13"> En Antiochus legerde zich voor Dora met honderd twintig duizend krijgslieden en acht duizend ruiters.</verse>

<verse osisID="1Macc.15.14"> En hij omsingelde de stad, en van den zeekant naderden schepen; en zij benauwden de stad te land en te water en lieten niemand in- of uitgaan.</verse>

<verse osisID="1Macc.15.15"> Nu kwam Numenius en die met hem geweest waren, uit de stad Rome, voorzien van brieven, geschreven aan de koningen en de landen<note n="1671">Namelijk die zich binnen den kring van de opperheerschappij of den invloed der Romeinen bevonden.</note>, waarin het volgende vervat was:</verse> 


<verse osisID="1Macc.15.16"> Lucius, consul der Romeinen, aan koning Ptolemeüs heil<note n="1672">Sommigen meenen, dat het woord consul hier enkel eenen zaakgelastigde of eenen openbaren ambtenaar aanduidt; anderen, dat deze consul Lucius Calpurnius Piso was, en dat hij met Marcus Popilius Laenas het consulaat bekleedde tegen 139 vóór Christus. De ambtgenoot van Marcus Popilius Laenas heette echter niet Lucius, maar Cneüs Calpurnius Piso. Daar het schrijven van Lucius ook (v. 22) aan koning Demetrius gericht was, en deze (zie XIV 1-3) in 141 vóór Chr. gevangen genomen werd, moet het wel uitgevaardigd zijn in 142 vóór Chr., toen Lucius Caecilius Metellus Calvus en Q. Fabius Maximus Servilianus consuls waren. Neemt men nu aan, dat genoemd schrijven, naar v. 10 en 15, door den gezant Numenius medegebracht werd in 139 vóór Chr., dan zoude Numenius van 142 tot 139 op reis geweest zijn, wat moeilijk aan te nemen is. Eene oplossing van die moeielijkheid is wellicht te vinden, als men aanneemt, dat v. 15-24 hunne plaats moesten hebben XIV 26, na de woorden: en zij verzekerden hem de vrijheid. Trouwens de brief is niet minder een antwoord der Romeinen op de zending van Numenius dan hetgeen gezegd wordt XIV 25 (vgl. XIV 24). Vindt nu de brief zijne plaats in XIV 26, dan is Numenius uit Rome vertrokken in 142 of in het begin van 141, en te Jerusalem aangekomen vóór Augustus-September van 141 (zie XIV 27), tijdig genoeg om Demetrius van het schrijven des consuls, dat hij medebracht, kennis te geven (zie XIV 40) en aan Simon de welwillendheid van Demetrius te verzekeren (vgl. v. 21 en XIV 38-40). De ambtgenoot van Lucius bevond zich ongetwijfeld tijdens de uitvaardiging van den brief elders; daarom is het stuk dan ook alleen door Lucius geteekend. De brief was gericht aan Ptolemeüs Physcon, koning van Egypte, en gelijkluidend met de tot andere koningen en volken gerichte brieven. Zie v. 15 en 22-23.</note>!</verse>

<verse osisID="1Macc.15.17"> Er zijn afgezanten der Joden tot ons gekomen als onze vrienden, ter hernieuwing van de oude vriendschap en het bondgenootschap gezonden door Simon, den hoogepriester, en het Joodsche volk.</verse>

<verse osisID="1Macc.15.18"> Zij hebben daarenboven een gouden schild medegebracht van duizend mina's.</verse>

<verse osisID="1Macc.15.19"> Het heeft ons dan ook behaagd te schrijven aan de koningen en landen, dat zij hun geen kwaad aandoen, noch hen en hunne steden en hunne landen beoorlogen, en dat zij geen hulp verleenen aan die tegen hen strijden.</verse>

<verse osisID="1Macc.15.20"> En wij hebben goedgevonden het schild van hen aan te nemen<note n="1673">Ten teeken, dat wij hunne bescherming op ons nemen.</note>.</verse>

<verse osisID="1Macc.15.21"> Indien dus verderfelijke mannen uit hun land naar u gevlucht zijn, levert ze dan uit aan Simon, den hoogepriester, opdat hij ze straffe naar zijne wet.</verse>

<verse osisID="1Macc.15.22"> Ditzelfde werd geschreven aan koning Demetrius en aan Attalus en Ariarathus en Arsaces<note n="1674">Demetrius II Nicator was tijdens het schrijven van den brief nog niet gevangen, althans zijn gevangenschap was den Romeinen toen nog onbekend. Attalus (waarschijnlijk de Tweede) was koning van Pergamus; Ariarathus VI van Cappadocië; Arsaces was de koning der Parthen, die Demetrius II gevangen nam. Zie XIV 2.</note>,</verse> 


<verse osisID="1Macc.15.23"> en naar alle landen, en aan Lampsacus en aan de Spartanen en naar Delos en naar Myndus en naar Sicyon en naar Carië en naar Samos en naar Pamphylië en naar Lycië en naar Halicarnassus en naar Cos en naar Sides en naar Aradus en naar Rhodus en naar Phaselis en naar Gortyne en naar Gnidus en naar Cyprus en naar Cyrene<note n="1675">Lampsacus was eene stad van Mysië, in Klein-Azië, gelegen aan den Hellespont; Delos, heden Dili, een der eilanden van den Griekschen Archipel; Myndus, heden Mentech, eene stad van Carië, gelegen aan de Middellandsche Zee; Sicyon, heden Vasilica, een zeehaven ten westen van Corinthe; Carië een gewest van Klein-Azië, ten westen van Lycië; Samos een eiland der Egeïsche Zee; Pamphylië een gewest van Klein-Azië, ten westen van Cilicië, ten oosten van Lycië, dat in het zuiden en westen aan de Middellandsche Zee lag; Halicarnassus een stad van Carië, op een schiereiland gelegen; Cos een klein eiland der Egeïsche Zee; Sides een zeehaven in Pamphylië; Aradus, heden Arek, een eiland aan de kust van Phenicië; Rhodus een eiland van de Middellandsche Zee; Phaselis een zeehaven in Lycië; Gortyne een stad op het eiland Creta; Gnidus eene stad in Carië; Cyprus een groot eiland in de Middellandsche Zee; Cyrene eene stad van Lybië, in het noorden van Afrika.</note>.</verse>

<verse osisID="1Macc.15.24"> Een afschrift daarvan schreven zij aan Simon, den opperpriester, en aan het Joodsche volk.</verse>

<verse osisID="1Macc.15.25"> Koning Antiochus intusschen belegerde andermaal<note n="1676">Gr.: den tweeden dag, nl. nadat hij het omsingeld had.</note> Dora, terwijl hij het gedurig aantastte en belegeringswerktuigen vervaardigde; en hij sloot Tryphon in, opdat hij er niet uitkwam.</verse>

<verse osisID="1Macc.15.26"> En Simon zond hem twee duizend uitgelezen mannen ter hulp en zilver en goud en vele toestellen.</verse>

<verse osisID="1Macc.15.27"> En hij wilde die niet aannemen<note n="1677">De voorspoed deed Antiochus denken, dat hij Simon's hulp en vriendschap kon missen.</note>, maar verbrak alles, wat hij te voren met hem bedongen had en vervreemdde zich van hem.</verse>

<verse osisID="1Macc.15.28"> En hij zond hem Athenobius, een zijner vrienden, om met hem te onderhandelen, zeggende: Gij houdt Joppe bezet en Gazara en den burcht te Jerusalem, steden van mijn rijk.</verse> 


<verse osisID="1Macc.15.29"> De omstreken daarvan hebt gij verwoest en groot onheil aangericht in het land en uwe heerschappij uitgestrekt over vele plaatsen in mijn rijk.</verse>

<verse osisID="1Macc.15.30"> Levert dus nu de steden uit, die gij bezet hebt, en de schattingen der plaatsen, in welke gij de heerschappij hebt uitgeoefend buiten het gebied van Judea.</verse>

<verse osisID="1Macc.15.31"> Zoo niet, dan geeft daarvoor vijfhonderd talenten zilver, en voor de verwoesting, die gij hebt aangericht, en voor de schattingen der steden andermaal vijfhonderd talenten, anders zullen wij komen en u den oorlog aandoen.</verse>

<verse osisID="1Macc.15.32"> En Athenobius, een vriend des konings, kwam te Jerusalem en zag den luister van Simon en zijne heerlijkheid in goud en zilver en zijne rijke uitrusting; en hij stond verbaasd; en hij bracht hem de woorden des konings over.</verse>

<verse osisID="1Macc.15.33"> En Simon antwoordde hem en zeide hem: Wij hebben geen vreemd land genomen en houden geen vreemd goed in bezit, maar het erfdeel onzer vaderen, dat wederrechtelijk door onze vijanden eenigen tijd bezeten is geworden.</verse>

<verse osisID="1Macc.15.34"> Daar wij echter eene goede gelegenheid hebben, handhaven wij het erfdeel onzer vaderen.</verse>

<verse osisID="1Macc.15.35"> Want wat Joppe en Gazara aanbetreft, die gij opeischt, zij berokkenden groot onheil aan het volk en aan ons land. Daarvoor geven wij honderd talenten<note n="1678">Daar Joppe en Gazara veroverde steden waren, kon Simon van het oorlogsrecht gebruik maken en die steden in bezit houden, tevens als schadevergoeding. Desniettemin biedt hij, uit inschikkelijkheid, honderd talenten aan, opdat Antiochus alle aanspraak zou laten varen.</note>. En Athenobius antwoordde hem geen woord;</verse>

<verse osisID="1Macc.15.36"> maar met gramschap tot den koning teruggekeerd, gaf hij hem bericht van die woorden en van de heerlijkheid van Simon en van al wat hij gezien had. En de koning ontstak in grooten toorn.</verse>

<verse osisID="1Macc.15.37"> Tryphon intusschen ontvluchtte op een schip naar Orthosias<note n="1679">Orthosias was een Phenicische zeehaven; naar Flavius Josephus begaf hij zich later naar Apamea in Syrië, waar hij om het leven gebracht werd. Vgl. v. 39.</note>.</verse> 


<verse osisID="1Macc.15.38"> En de koning stelde Cendebeüs aan tot bevelhebber over het kustland en gaf hem een leger van voetknechten en ruiters.</verse>

<verse osisID="1Macc.15.39"> En hij gebood hem met zijn leger op te rukken tegen Judea; en hij beval hem Gedor op te bouwen en de poorten der stad te versperren en het volk te beoorlogen. De koning intusschen zette Tryphon na<note n="1680">Gedor, Gr. Cedron (vgl. XVI 9), heden Gedera, lag ten zuidoosten van Jamnia, binnen het grondgebied der Philistijnen.</note>.</verse>

<verse osisID="1Macc.15.40"> En Cendebeüs kwam te Jamnia en begon het volk te tergen en Judea te vertrappen en het volk gevangen te nemen en te dooden en Gedor op te bouwen.</verse>

<verse osisID="1Macc.15.41"> En hij plaatste daar ruiters en een leger, opdat zij zouden uitrukken en den weg van Judea afloopen, zooals de koning hem gelast had.</verse>

</chapter>

      
<chapter osisID="1Macc.16">
 

<title>Hoofdstuk XVI.</title>
<p>Simon zendt zijne zonen met een leger tegen Cendebeüs, die door hen overwonnen wordt (v. 1-10). Ptolemeüs, schoonzoon van Simon, tracht zich van de regeering meester te maken; hij vermoordt Simon en diens zonen, Mathathias en Judas, maar slaagt er niet in ook Joannes, zoon van Simon, om te brengen (v. 11-22). Slot van het Boek (v. 23-24).</p>


<verse osisID="1Macc.16.1"> En Joannes ging opwaarts van Gazara<note n="1681">Joannes, later Hyrcanus bijgenaamd, had zich op last van zijnen vader Simon in de versterkte stad Gazara gevestigd. Vgl. XIII 54.</note> en boodschapte aan zijnen vader Simon, wat Cendebeüs tegen hun volk aanrichtte.</verse>

<verse osisID="1Macc.16.2"> En Simon riep zijne twee oudste zonen, Judas en Joannes, en zeide hun: Ik en mijne broeders en het huis mijns vaders hebben de vijanden van Israël van de jeugd af aan tot op dezen dag beoorloogd, en het gelukte eenige malen door onze handen Israël te bevrijden.</verse> 


<verse osisID="1Macc.16.3"> Thans echter ben ik oud geworden; doch weest gij mijne plaatsvervangers en mijne broeders<note n="1682">Gr.: ‘en die van mijnen broeder’, nl. Jonathas, dien Simon trouw en moedig had ter zijde gestaan (vgl. X 74 en 82; XI 59 en 64); zoo zouden nu ook Judas en Joannes elkander steunen.</note> en rukt uit en strijdt voor ons volk; intusschen zij de hulp des Hemels met u!</verse>

<verse osisID="1Macc.16.4"> En hij koos uit het land twintig duizend strijdbare mannen en ruiters, en zij trokken op tegen Cendebeüs en overnachtten te Modin.</verse>

<verse osisID="1Macc.16.5"> En des ochtends maakten zij zich op en trokken de vlakte in, en zie, een talrijk leger van voetknechten en ruiters kwam hun te gemoet, en een stortvloed was tusschen beiden.</verse>

<verse osisID="1Macc.16.6"> En hij<note n="1683">Namelijk Joannes, die door zijnen vader (XIII 54) aan het hoofd van al de troepen gesteld was.</note> ging tegenover hen legeren, hij met zijn volk, en hij zag, dat het volk vreesde over den stortvloed te trekken, en hij trok er het eerst over; en de mannen zagen hem en trokken er na hem over.</verse>

<verse osisID="1Macc.16.7"> En hij plaatste het volk in afdeelingen, en de ruiterij midden tusschen de voetknechten; trouwens de ruiterij der vijanden was bovenmate talrijk.</verse>

<verse osisID="1Macc.16.8"> En zij bliezen op de heilige trompetten<note n="1684">Zie Num. X 8, 9.</note>, en Cendebeüs werd met zijn leger op de vlucht gedreven, en er vielen van hen vele gewonden, en de overigen vluchtten naar de vesting<note n="1685">Namelijk Cedron (v. 9) of Gedor, dat Cendebeüs op last van Antiochus opgebouwd en versterkt had. Zie XV 39.</note>.</verse>

<verse osisID="1Macc.16.9"> Toen werd Judas, de broeder van Joannes, gekwetst, maar Joannes zette hen na, totdat hij te Cedron kwam, hetwelk hij opgebouwd had.</verse>

<verse osisID="1Macc.16.10"> En zij vluchtten tot aan de torens, die op het gebied van Azotus stonden, en hij stak ze<note n="1686">Naar de Vulgaat de torens, naar het Gr. de stad Azotus. Daarheen vluchtten zij, die geene schuilplaats in Gedor hadden kunnen vinden.</note> met vuur in brand. En er vielen van hen twee duizend man, en hij keerde in vrede naar Judea terug.</verse>

<verse osisID="1Macc.16.11"> En Ptolemeüs, zoon van Abob, was als overste aangesteld in het gebied van Jericho, en hij bezat veel zilver en goud,</verse>

<verse osisID="1Macc.16.12"> want hij was de schoonzoon van den hoogepriester.</verse>

<verse osisID="1Macc.16.13"> En zijn hart verhoovaardigde zich, en hij wilde het land<note n="1687">Namelijk Judea.</note> onder zijne macht brengen, en hij zon op list tegen Simon en diens zonen om hen uit den weg te ruimen.</verse>

<verse osisID="1Macc.16.14"> Simon nu, die de steden doorliep, welke zich op het grondgebied van Judea bevonden, en daarvoor zorg droeg, kwam af naar Jericho, hij en zijn zoon Mathathias en Judas, in het jaar honderd zeven en zeventig, in de elfde maand, dat is de maand Sabath<note n="1688">In Februari van 135 vóór Christus.</note>.</verse>

<verse osisID="1Macc.16.15"> En de zoon van Abob ontving hen arglistig in eene kleine vesting, Doch genaamd, die hij gebouwd had, en hij richtte voor hen een groot gastmaal aan, en hij hield daar mannen verborgen<note n="1689">Doch, een kleine vesting, lag waarschijnlijk op den top van Djebel el-Qarantel, den berg van de veertigdaagsche vasten des Heilands, vroeger ‘Dûq’ genoemd.</note>.</verse>

<verse osisID="1Macc.16.16"> En toen Simon overvloedig gedronken had en zijne zonen ook<note n="1690">Daarop had Ptolemeüs het klaarblijkelijk aangelegd, mogelijk met aanwending van geheime middelen.</note>, stond Ptolemeüs met de zijnen op, en zij namen hunne wapenen en zij kwamen binnen bij het gastmaal en doodden hem en zijne twee zonen en eenigen zijner knechten.</verse>

<verse osisID="1Macc.16.17"> En hij beging een groote trouwbreuk tegen Israël en vergold kwaad voor goed.</verse>

<verse osisID="1Macc.16.18"> En Ptolemeüs schreef dit en hij zond naar den koning<note n="1691">Aan Antiochus Sidetes. Van hetgeen volgt kan de zin zijn, dat Ptolemeüs zich bereid verklaarde het land enz. ter beschikking van den koning te stellen, of wel dat hij den koning vroeg om, in plaats van zijnen schoonvader Simon, als vorst des lands te worden erkend met het recht om schattingen te heffen.</note>, dat deze hem een leger ter hulp zou zenden, en hij hem het land en hunne steden en de schattingen zou overleveren.</verse> 


<verse osisID="1Macc.16.19"> En hij zond anderen naar Gazara<note n="1692">Zie noot 1.</note> om Joannes uit den weg te ruimen, en hij stuurde brieven aan de krijgsoversten, dat dezen bij hem zouden komen en dat hij hun zilver en goud en geschenken zou geven.</verse>

<verse osisID="1Macc.16.20"> En hij zond anderen om Jerusalem en den tempelberg te bezetten.</verse>

<verse osisID="1Macc.16.21"> En iemand, die vooruitgeloopen was, boodschapte aan Joannes te Gazara, dat zijn vader en zijne broeders waren omgekomen, en dat hij er gestuurd heeft om ook u te dooden.</verse>

<verse osisID="1Macc.16.22"> Toen hij zulks nu vernam, schrikte hij geweldig; en hij nam de mannen gevangen, die gekomen waren om hem om te brengen, en hij doodde ze; want hij had vernomen, dat zij hem zochten om te brengen.</verse>

<verse osisID="1Macc.16.23"> En het overige der verhalen over Joannes en zijne oorlogen en zijne uitstekende heldendaden, in welke hij dapper te werk ging, en van het bouwen der muren, die hij optrok, en van zijne verrichtingen,</verse>

<verse osisID="1Macc.16.24"> zie, dat is geschreven in het dagboek van zijn priesterschap, sedert hij opperpriester geworden is na zijnen vader<note n="1693">Uit dit slot kan men afleiden, dat het boek geschreven is na den dood van Simon (135 vóór Chr.) en vóór den dood van Joannes Hyrcanus (105 vóór Chr.), te meer omdat op hoegenaamd geen andere latere feiten gezinspeeld wordt. Met den dood van Joannes Hyrcanus begon het geluk der Machabeën te tanen, vooral ten gevolge der oneenigheid, die tusschen hen heerschte. Deze gaf den Romeinen gelegenheid om als scheidsrechters op te treden, Judea aan hun oppergezag te onderwerpen en ten slotte Herodes I den Groote, eenen Idumeër, als koning te erkennen.</note>.</verse>


</chapter>
</div>
<div canonical="true" osisID="2Macc" type="book">
		<title short="2Machabeën" type="main">Tweede Boek der Machabeën</title>
<chapter osisID="2Macc.1"> 


<title>Hoofdstuk I.</title><p>Brief der Joden van Jerusalem aan die van Egypte. Heilwenschen (v. 1-6). Afschrift van een brief, hun reeds vroeger in droevige tijdsomstandigheden toegezonden om hen aan te sporen tot viering van het loofhuttenfeest (v. 7-9). Andere brief aan dezelfden, in blijder omstandigheden, met een uitnoodiging om het loofhuttenfeest en het feest der vinding van het heilig vuur te vieren (v. 10-18). Verhaal van die vinding (v. 19-22). Gebed der priesters en van Nehemias (v. 23-20). Verder verhaal en gevolgen van die gebeurtenis (v. 30-36).</p>
<verse osisID="2Macc.1.1"><hi type="bold">AAN</hi> de broeders, de Joden, die zich in Egypte bevinden, wenschen de broeders, de Joden, die te Jerusalem en die in het land Judea zijn, heil en goeden vrede<note n="1694">Reeds ten tijde van Nabuchodonosor hadden vele Joden de wijk genomen naar Egypte; onder Ptolemeüs I Lagi werd er een zeer groot getal daarheen overgebracht; dezen bleven meerendeels daar gevestigd en werden naderhand nog door anderen uit vrijen wil gevolgd. Later bouwden zij eenen tempel te Leontopolis, bij Heliopolis, en hielden daar, tegen de voorschriften der Wet (Lev. XVII 3; Deut. XII 5 volg.), hunne godsdienstoefeningen. Om hen nu tot trouwer naleving der Wet, vooral in dit opzicht, aan te sporen en de bedreigde eenheid in het punt van openbaren offerdienst te bevorderen, werd hun het Tweede Boek der Machabeën door de Palestijnsche Joden toegezonden. Zie de Inleiding blz. 249, 250.</note>.</verse>

<verse osisID="2Macc.1.2"> Moge God u weldoen en zijn verbond gedenken, dat Hij besproken heeft met Abraham en Isaäc en Jacob, zijne trouwe dienaars<note n="1695">Reeds in dezen aanhef wordt er duidelijk genoeg op gewezen, dat de zegeningen, waartoe God zich in zijn verbond verplicht heeft, slechts dan aan de Egyptische Joden kunnen ten deel vallen, als zij trouwe dienstknechten des Heeren zijn, gelijk Abraham enz., als zij (v. 3) zich bevlijtigen God te dienen ondanks de bespottingen en verleidingen der heidenen en zij dus de Wet in haar geheel met nauwgezetheid naleven. Vgl. v. 4.</note>;</verse>

<verse osisID="2Macc.1.3"> en Hij geve u allen een hart om Hem te eeren en zijnen wil te volbrengen met een groot hart en een bereidwillig gemoed.</verse> 


<verse osisID="2Macc.1.4"> Hij opene uw hart voor zijne Wet en voor zijne geboden, en Hij verschaffe vrede.</verse>

<verse osisID="2Macc.1.5"> Hij verhoore uwe gebeden en verzoene zich met u, en verlate u niet te kwaden tijde.</verse>

<verse osisID="2Macc.1.6"> En nu zijn wij hier bezig met voor u te bidden.</verse>

<verse osisID="2Macc.1.7"> Onder de regeering van Demetrius, in het jaar honderd negen en zestig, hebben wij, Joden, u geschreven in den nood en den drang, die over ons gekomen was in die jaren, sedert Jason zich verwijderde van het heilig land en het rijk<note n="1696">De briefschrijvers van v. 1 beroepen zich hier op eenen vroeger, onder de regeering van Demetrius II Nicator in het jaar 169, naar de jaartelling der Seleuciden, verzonden brief. Zij, die de echtheid van II Mach. ontkennen, beweren, dat de schrijver den brief van v. 1-9 verdicht en zich daarbij vooreerst vergist heeft in het jaarcijfer 169, daar, naar hunne opvatting, te dien tijde Antiochus VI over de Joden regeerde, en vervolgens in den persoon van ‘den vredelievenden’ Demetrius II, dien hij verwisselt met ‘den vervolger’ Demetrius I. Een vergissing in het jaarcijfer heeft echter hier niet plaats gehad; immers het jaar 169 (zie de Inleiding bl. 251) staat gelijk met het jaar 170 naar de jaartelling van het Eerste Boek. Nu werd Antiochus VI in 170 (zie I Mach. XIII 31 en 41) omgebracht door Tryphon, die zich van de regeering meester maakte, maar bestreden werd door Demetrius II. Deze, die steeds zijn koningschap tegen Antiochus VI gehandhaafd had, verzoende zich in 170 met Simon (vgl. I Mach. XIII 34, 41, 51), en verloor de regeering eerst in 172. Wordt nu in den brief gesproken van den nood en den drang, die de Joden gekweld hadden in die jaren, dan wordt daarmede de tijd bedoeld, welke verloopen was sedert den afval van Jason, dus sedert de regeering van Antiochus Epiphanes, tot in het jaar 169 (170), toen Demetrius II nog regeerde en Tryphon dien nood en drang veroorzaakte. De schrijver zegt niet, dat Demetrius II dit deed, en al zou men v. 7 in dezen laatsten zin willen uitleggen, dan volgt daaruit nog niet, dat de schrijver zich omtrent ‘den vredelievenden’ Demetrius II vergist heeft; immers deze was wel is waar een korten tijd vredelievend gestemd, maar van hem kon men, zonder hem met Demetrius I te verwisselen, in waarheid zeggen, dat hij zoowel zelf (vgl. I Mach. XI 53), als door zijne veldheeren (vgl. I Mach. XI 63), nood en drang over de Joden bracht. - Voor Jason zie IV 7 volg. en V 7-10. Het rijk is hier het Godsrijk, dat gevestigd was in het heilig land, Judea.</note>.</verse>

<verse osisID="2Macc.1.8"> Zij hebben de poort verbrand en onschuldig bloed vergoten; en wij hebben tot den Heer gebeden en zijn verhoord geworden, en wij hebben een offer en tarwebloem opgedragen, en de lampen ontstoken en de brooden voorgelegd<note n="1697">Door poort wordt hier of wel de hoofdpoort van den tempel aangeduid of wel alle poorten daarvan (vgl. I Mach. IV 38); door het opdragen van een offer enz. de herstelling van den openbaren offerdienst te Jerusalem.</note>.</verse>

<verse osisID="2Macc.1.9"> Viert dan nu de dagen van het loofhuttenfeest der maand Casleu<note n="1698">Het eigenlijke loofhuttenfeest werd gevierd in de maand Tisjri (zie Deut. XVI 13). Hier wordt het door Judas den Machabeër (vgl. I Mach. IV 59) ingestelde feest der hernieuwde inwijding van den tempel bedoeld, van welke in v. 8 gesproken wordt. Dit feest wordt hier loofhuttenfeest genoemd, omdat het op dezelfde wijze als bovengemeld feest gevierd werd (vgl. II Mach. X 6). Joan. X 22 wordt het ‘encaenia’, d.i. vernieuwingsfeest, genoemd. Men vierde het in de maand Casleu, die beantwoordde aan November - December.</note>.</verse> 


<verse osisID="2Macc.1.10"> In het jaar honderd acht en tachtig<note n="1699">Dit jaartal behoort bij den voorafgaanden brief, niet bij den volgenden; immers de Grieken waren gewoon de dagteekening niet boven, maar onder hunne brieven te plaatsen, gelijk zulks dan ook in de brieven van hoofdstuk XI geschiedt.</note>. Het volk, dat zich te Jerusalem bevindt en in Judea, en de raad en Judas aan Aristobolus, den leermeester van lconing Ptolemeüs, uit het geslacht der gezalfde priesters, en aan de Joden, die zich in Egypte bevinden, heil en welvaren<note n="1700">De raad, die I Mach. XII 6 ‘de oudsten des volks’ genoemd wordt, duidt hier naar alle waarschijnlijkheid dezelfde vergadering aan, welke ten tijde van den Heiland den naam droeg van ‘Sanhedrin’ of ‘Synedrium’. Sommigen meenen, dat door Judas hier een Essener bedoeld wordt, dien Flavius Josephus steeds ‘een zekeren Judas’ noemt; maar juist de woorden ‘een zekere’ geven genoeg te kennen, dat die Judas niet aan het hoofd des volks stond. De brief zelf draagt geen dagteekening, maar uit den inhoud blijkt, dat hij niet lang na den dood van Antiochus Epiphanes, en dus tijdens het leven van Judas den Machabeër geschreven is; ook is hij gericht aan Aristobolus, die allerwaarschijnlijkst degene is, welke volgens Eusebius en anderen aan Ptolemeüs Philometor een zinnebeeldige uitlegging van den Pentateuch gaf en wellicht daarom hier diens leermeester genoemd wordt. Judas de Machabeër nu was een tijdgenoot van Ptolemeüs Philometor, die van 181 tot 146 vóór Christus regeerde. Daar Aristobolus aan het hof een zoo groot aanzien genoot, en hij tot het geslacht der gezalfde priesters, d.i. der hoogepriesters, behoorde, was hij wel de meest geschikte persoon om de Joden van Egypte over te halen tot de viering van een gemeenschappelijk feest der tempelwijding.</note>!</verse>

<verse osisID="2Macc.1.11"> Uit groote gevaren door God bevrijd, betuigen wij Hem grootelijks dank, aangezien wij tegen zoodanig een koning hebben te strijden gehad<note n="1701">Zoodanig een honing, namelijk als de machtige, goddelooze en wreede Antiochus Epiphanes was.</note>.</verse>

<verse osisID="2Macc.1.12"> Want Hij heeft diegenen uit Perzië doen wegspatten, die tegen ons en de heilige stad gestreden hebben.</verse>

<verse osisID="2Macc.1.13"> Immers toen zich de aanvoerder zelf in Perzië bevond en met hem een overgroot leger, kwam hij om in den tempel van Nanea, verschalkt als hij werd door den toeleg der priesters van Nanea<note n="1702">De aanvoerder is hier Antiochus (vgl. v. 14); Nanea was waarschijnlijk dezelfde als Anaia of Anaitis, die door de Perzen vereerd werd als hunne beschermgodin en bij de Grieken en Romeinen Artemis of Diana heet. Intusschen meenen anderen, dat zij dezelfde is als Aphrodite of Venus. - Hetgeen de Joden hier (v. 13-16) berichten omtrent den dood van Antiochus is niet eensluidend met het verhaal van I Mach. VI 1-16 en met dat van Jason's verkorter in II Mach. IX 1-12; immers dáár wordt verhaald, dat Antiochus Epiphanes getracht had eenen tempel te plunderen, maar door de inwoners der stad verdreven werd en aan eene vreeselijke kwaal stierf op zijnen terugtocht naar Babylonië. Daarom meenen sommigen, dat hier, v. 13-16, sprake is van Antiochus VII Sidetes. Daartegenover staat echter, dat deze, naar het getuigenis der ongewijde geschiedschrijvers, in eenen oorlog tegen de Parthen door zelfmoord omkwam of in een gevecht sneuvelde; geen van hen maakt gewag van plundering eens tempels, noch van zijnen dood door de handen van afgodspriesters. Ook had hij in dien oorlog de Joden tot bondgenooten, zoodat de uitdrukkingen van v. 11 op hem niet passen. Bovendien regeerde Antiochus VII van 139-130 vóór Christus, terwijl Judas de Machabeër (v. 10) sneuvelde in 161 vóór Chr. en Aristobolus (v. 10) leefde ten tijde ven Ptolemeüs VII Philometor (181-146 v.Chr.) - Om die reden meenen anderen, dat hier, v. 13 volg., Antiochus III de Groote bedoeld wordt, die inderdaad volgens de geschiedschrijvers Strabo en Justinus gedood werd, toen hij poogde eenen tempel van Belus in Perzië te plunderen. Daartegen pleit echter, dat Antiochus III omkwam in 187 v.Chr., terwijl in den brief, die, van ongeveer 162, volgens anderen van 164 of 163 v.Chr. dagteekent, klaarblijkelijk gesproken wordt van een onlangs omgekomen koning; daarenboven hadden de Joden geen bijzondere reden om van Antiochus III op de wijze te spreken, waarop zulks hier in v. 11 geschiedt. - De toedracht der zaak is dus naar alle waarschijnlijkheid deze geweest: Antiochus IV Epiphanes wilde den tempel van Nanea plunderen, die zich te Susa of in eene andere stad van het gewest Elymaïs in Perzië bevond (vgl. I Mach. VI 1 en noot 1; II Mach. IX 2). Hij werd echter door de inwoners afgeslagen en trok naar Babylonië terug (I Mach. VI 4 en II Mach. IX 2). Op de grenzen van Perzië en Medië, nl. op den weg naar Ecbatana (II Mach. IX 3), ontving hij het bericht der nederlaag van zijnen veldheer Lysias in Judea, en stierf kort daarna aan zijne vreeselijke kwaal, naar Polybius en den H. Hiëronymus te Tabes. Het bericht omtrent het mislukken van den aanslag tegen genoemden tempel en den dood van Antiochus kwam weldra te Jerusalem, maar te gelijker tijd het valsch gerucht, dat hij den dood gevonden had in den tempel van Nanea (v. 13-16). Dat zulk een gerucht in Judea kon loopen en den Joden geloofwaardig voorkwam, is alleszins verklaarbaar èn door den verren afstand van de plaats, waar Antiochus stierf, èn door de overeenkomst van zijn mislukten aanslag met dien van zijn vader, Antiochus III, èn door de opgetogenheid der Joden bij het vernemen van den dood huns dwingelands. Zonder nu verdere berichten af te wachten, haastten dezen zich aan hunne volksgenooten in Egypte (v. 10-16) te melden hetgeen zij vernomen hadden. Later werd hun de ware toedracht der zaak bekend, zooals die verhaald wordt door den schrijver van I Mach. (VI 1-16) en door Jason's verkorter (II Mach. IX 1-12). Deze haalt hier (v. 10b volg.) den door de Joden naar Egypte gezonden brief letterlijk en historisch aan, en acht het onnoodig er op te wijzen, dat de briefschrijvers in dwaling verkeerden, daar hij de ware toedracht naderhand zelf zou verhalen (IX 1-12). Wel verre dus van eenigen grond op te leveren tegen de echtheid en geloofwaardigheid van het Tweede Boek der Machabeën, bewijst de inhoud van den hier aangehaalden tweeden brief de nauwgezetheid van den schrijver in het bijbrengen zijner bescheiden.</note>.</verse> 


<verse osisID="2Macc.1.14"> Immers Antiochus was met het voornemen om bij haar te wonen<note n="1703">Onder voorwendsel van met de godin te huwen, maar inderdaad om zich de schatten van den tempel als huwelijksgift te kunnen toeëigenen.</note> daarheen gekomen, evenals zijne vrienden, en ook om groote geldsommen als huwelijksgift te ontvangen.</verse> 


<verse osisID="2Macc.1.15"> En toen de priesters van Nanea die hadden uitgestald, en hij met weinigen binnen den omvang van het heiligdom gekomen was, sloten zij den tempel,</verse>

<verse osisID="2Macc.1.16"> nadat Antiochus was binnengetreden; en een geheimen toegang van den tempel geopend hebbende, wierpen zij met steenen en doodden zij den aanvoerder en die bij hem waren, en hakten ze van lid tot lid in stukken, en nadat zij de hoofden afgehouwen hadden, wierpen zij ze naar buiten.</verse>

<verse osisID="2Macc.1.17"> Geprezen in alles zij God, die de goddeloozen overgeleverd heeft!</verse>

<verse osisID="2Macc.1.18"> Daar wij dus op den vijf en twintigsten dag der maand Casleu de reiniging van den tempel zullen vieren, hebben wij het noodig geoordeeld, het u ter kennis te brengen, opdat ook gij het loofhuttenfeest viert en het feest van het vuur, dat geschonken werd, toen Nehemias, na het opbouwen van tempel en altaar, offers opdroeg<note n="1704">Over het loofhuttenfeest in de maand Casleu vgl. I Mach. IV 59 en hierboven v. 9. Op denzelfden dag vierden de Joden het feest van het vuur, ter herinnering aan de gebeurtenis, waarvan gewag gemaakt wordt in v. 19-22. Naar de Vulgaat wordt hier niet gezegd, dat Nehemias den tempel weder opgebouwd had; trouwens allen wisten, dat zulks door Zorobabel verricht was vóór de komst van Nehemias. In het Grieksch staat wel ‘opgebouwd hebbende’, maar daardoor worden of aanzienlijke herstellingen aangeduid, die Nehemias had doen aanbrengen, of wel beteekent ‘opbouwen’ zooveel als ‘versterken’, ‘met muren omringen’, gelijk zulks I Mach. IV 60 het geval is. Dit was inderdaad het werk van Nehemias (vgl. II Esdr. III en IV).</note>.</verse>

<verse osisID="2Macc.1.19"> Immers toen onze vaderen naar Perzië gevoerd werden, namen de toenmalige godvreezende priesters het vuur van het altaar en verborgen het in eene vallei, waar zich een diepe en droge put bevond, en zij brachten het daar in veiligheid, zoodat de plaats aan allen onbekend was<note n="1705">Perzië staat hier voor Babylonië, dat destijds tot het Perzische of Parthische gebied behoorde. Het vuur van het altaar was het heilige vuur, dat oudtijds (vgl. Levit. IX 24; II Par. VII 1) uit den hemel gedaald was; naar Lev. VI 12-13 moest een altijd brandend vuur op het altaar der brandoffers onderhouden worden.</note>.</verse>

<verse osisID="2Macc.1.20"> Toen nu vele jaren verloopen waren, en het aan God behaagde, dat Nehemias door den koning van Perzië gezonden werd<note n="1706">Vgl. II Esdr. II 1 volg.</note>, zond hij de kleinzonen van die priesters, die het vuur verborgen hadden, om het te halen; en, zooals men het ons verhaald heeft, zij vonden geen vuur, maar drabbig water.</verse>

<verse osisID="2Macc.1.21"> En hij gebood hun er van te putten en bij hem te brengen. En de priester Nehemias beval de offers, die opgelegd waren, met datzelfde water te besprengen, alsmede het hout en wat daarop gelegd was<note n="1707">In den Griekschen tekst staat juister: ‘Nehemias beval aan de priesters’. Nehemias was geen priester, weshalve hij ook de hier aangeduide priesterlijke handelingen niet zelf verrichtte. Door wat er op gelegd was wordt het offervleesch aangeduid.</note>.</verse>

<verse osisID="2Macc.1.22"> En toen dit verricht was en de tijd aanbrak, waarop de zon, die eerst bewolkt was, helder scheen, ontbrandde er een groot vuur, zoodat allen verbaasd stonden<note n="1708">Sommigen willen deze gebeurtenis, met een beroep op v. 36, als geheel natuurlijk uitleggen, alsof het drabbig water (v. 20), met naphtha of steenolie verzadigd slijk zou geweest zijn, dat door de warmte der zonnestralen ontvlamd werd. In v. 20 en 21 wordt echter niet van slijk, maar van water en van besprengen gesproken, en door bijmenging van naphtha zou het water geenszins drabbig (v. 20) geworden zijn. De schrijvers van den brief beroepen zich hier (v. 20) op een overlevering en (II 1, 4, 13) op geschreven bescheiden omtrent de verhaalde gebeurtenissen. Daar de ongeloofwaardigheid dier overlevering en dier bescheiden, die verloren geraakt zijn, niet kan bewezen worden, bestaat er geen reden om te beweren, dat het hier verhaalde niet naar de letter kan geschied zijn. Vgl. overigens noot 9.</note>.</verse>

<verse osisID="2Macc.1.23"> Alle priesters intusschen deden, terwijl het offer verteerd werd, een gebed, waarbij Jonathas aanhief en de overigen antwoordden<note n="1709">Wie deze Jonathas was, is even onzeker als de wijze, waarop de overigen antwoordden. Vgl. Psalmen, Inleiding blz. 14.</note>.</verse>

<verse osisID="2Macc.1.24"> En het gebed van Nehemias was vervat in dezen vorm: Heer, God, Schepper van alles, ontzaglijk en sterk, rechtvaardig en barmhartig, die alleen een goedertieren koning zijt<note n="1710">De Grieksche tekst heeft: ‘evenals Nehemias. Het gebed was’ enz.</note>,</verse>

<verse osisID="2Macc.1.25"> alleen milddadig, alleen rechtvaardig en almachtig en eeuwig, die Israël uit alle kwaad verlost, die de vaderen tot uitverkorenen gemaakt en hen geheiligd hebt,</verse>

<verse osisID="2Macc.1.26"> aanvaard het offer voor ge- heel uw volk Israël, en bewaar en heilig uw erfdeel<note n="1711">Uw uitverkoren volk, waartoe ook degenen behooren, die (v. 27) in de verstrooiing, nl. in andere landen verspreid, wonen. Vgl. Ps. CXLVI 2 noot 3.</note>.</verse>

<verse osisID="2Macc.1.27"> Verzamel onze verstrooiing, bevrijd degenen, die de heidenen dienen, en zie neer<note n="1712">Namelijk goedgunstig, om hun hulp te verleenen.</note> op de verachten en verafschuwden, opdat de heidenen weten, dat Gij onze God zijt.</verse>

<verse osisID="2Macc.1.28"> Teister die ons verdrukken en smaden in hoogmoed.</verse>

<verse osisID="2Macc.1.29"> Vestig uw volk in uwe heilige plaats, zooals Moses gesproken heeft<note n="1713">Exod. XV 17; Deut. XXX 3-5.</note>.</verse>

<verse osisID="2Macc.1.30"> En de priesters zongen lofliederen, totdat het offer verteerd was.</verse>

<verse osisID="2Macc.1.31"> En toen het offer verteerd was, beval Nehemias groote steenen met het overige water te begieten<note n="1714">Daaruit zou blijken, dat het vuur niet ontstaan was uit het hout of het vet der offerdieren, hetwelk op het altaar gelegd was.</note>.</verse>

<verse osisID="2Macc.1.32"> Zoodra dit geschied was, sloeg een vlam daaruit op, maar zij werd te niet gedaan door het licht, dat van het altaar straalde<note n="1715">Hoe de vlam door het licht werd te niet gedaan wordt hier niet verder aangeduid; mogelijk schitterde dit laatste zoozeer, dat de vlam daarbij nauwelijks merkbaar scheen; of wel brandde het vuur op het altaar langer dan op de steenen, ten teeken, dat alleen het eerste als heilig moest beschouwd en onderhouden worden.</note>.</verse>

<verse osisID="2Macc.1.33"> Toen nu de zaak ruchtbaar was geworden, werd aan den koning der Perzen<note n="1716">Allerwaarschijnlijkst Artaxerxes I.</note> geboodschapt, dat op de plaats, waar de priesters, die weggevoerd waren, het vuur verborgen hadden, water was te voorschijn gekomen, waarmede Nehemias en die met hem waren de offers hadden gereinigd.</verse>

<verse osisID="2Macc.1.34"> De koning nu overwoog en onderzocht de zaak nauwkeurig en richtte daarvoor een heiligdom op om te bevestigen wat geschied was<note n="1717">Gr.: ‘door omheining maakte de koning (daar) een heiligdom, en (v. 35) voor wie hij (d.i. daar hij hun) goedgunstig gezind was, nam en gaf hij hun vele geschenken’. De koning onderzocht de gebeurtenis, erkende ze als waar en bevestigde zulks, door het ontvangen vuur als heilig te vereeren.</note>.</verse>

<verse osisID="2Macc.1.35"> En toen hij het bevestigd had, gaf hij aan de priesters vele goede zaken en allerlei geschenken, die hij eigenhandig nam en aan hen uitdeelde.</verse>

<verse osisID="2Macc.1.36"> Nehemias nu noemde die plaats<note n="1718">Gr.: ‘dat’ (nl. het water) ‘Nephthaï’ of ‘Nephtha’.</note> Nephthar, hetwelk beteekent Reiniging. Door velen echter wordt zij Nephi genoemd.</verse>

</chapter>

      
<chapter osisID="2Macc.2">
 

<title>Hoofdstuk II.</title><p>Vervolg van den brief en verhaal der bemoeiingen van den profeet Jeremias om den tabernakel, de ark en het reukaltaar te verbergen (v. 1-12). Bevestiging van die gebeurtenissen in de geschriften van Nehemias, die, evenals Judas de Machabeër, een boekverzameling bijeenbracht, welke ter beschikking der Egyptische Joden gesteld wordt (v. 13-15). Opwekking tot hen gericht om het feest der reiniging te vieren (v. 16-19). - Geschiedkundige voorrede van den schrijver, welke een verkort verhaal wil geven van den strijd der Machabeën tegen Antiochus Epiphanes en Antiochus Eupalor (v. 20-33).</p>


<verse osisID="2Macc.2.1"> Men vindt dan in de opteekeningen van den profeet Jeremias<note n="1719">In hetgeen volgt wordt de reden opgegeven, waarom de Ark des Verbonds in den nieuwen tempel ontbrak. De hier vermelde opteekeningen zijn verloren gegaan. Gr.: ‘Men vindt in de opteekeningen, dat Jeremias’ enz.</note>, dat hij aan de uitwijkelingen bevel gaf het vuur te nemen, zooals gemeld is, en zooals hij het gebood aan de uitgewekenen.</verse>

<verse osisID="2Macc.2.2"> En hij gaf hun de Wet, opdat zij de voorschriften des Heeren niet zouden vergeten en in hun verstand niet zouden afdwalen bij het zien der gouden en zilveren afgodsbeelden met hunne sieraden<note n="1720">Vgl. Baruch VI 3 volg.</note>.</verse>

<verse osisID="2Macc.2.3"> En terwijl hij nog andere dergelijke dingen zeide, spoorde hij hen aan, de Wet niet te verwijderen uit hun hart.</verse>

<verse osisID="2Macc.2.4"> En in hetzelfde geschrift stond, hoe de profeet, naar eene aan hem gedane godspraak, bevel gaf, dat de tabernakel en de ark hem zou begeleiden, totdat hij aan den berg uitkwam, waarop Moses gestegen was en Gods erfdeel gezien had<note n="1721">Door geschrift worden hier de in v. 1 vermelde opteekeningen bedoeld, niet de H. Schrift, die elders (II Mach. VIII 23) ‘het heilig boek’ of (I Mach. XII 9) ‘de heilige boeken’ genoemd wordt. Over den berg, nl. Nebo; zie Deut. XXXII 49 en XXXIV 1 en 5. Gods erfdeel is het Heilig Land. Bij de inneming van Jerusalem beval Nabuchodonosor, die gunstig jegens Jeremias gezind was, hem op vrije voeten te stellen. Van die vrijheid en gunst maakte Jeremias gebruik om - natuurlijk met medehulp van anderen - de Ark enz. in veiligheid te brengen. Vgl. IV Reg. XXV 2-9; Jerem. XXXIX 2, 11 volg.; LII 12 volg.; I Par. XXI 29; III Reg. VIII 4; II Par. V 5.</note>.</verse> 


<verse osisID="2Macc.2.5"> En daar aankomende vond Jeremias een plaats in eene spelonk, en hij bracht den tabernakel en de ark en het reukaltaar daarin en verstopte den toegang.</verse>

<verse osisID="2Macc.2.6"> En sommigen, die hem gevolgd waren, kwamen te gelijker tijd naderbij om zich de plaats te kenteekenen, en zij konden ze niet vinden.</verse>

<verse osisID="2Macc.2.7"> Toen nu Jeremias dit ontwaarde, zeide hij tot hunne bestraffing: De plaats zal onbekend zijn, totdat God de vergadering van het volk zal verzamelen en genadig zijn<note n="1722">Hier wordt niet de terugkomst uit de ballingschap bedoeld, maar misschien het tijdperk van den Messias, die een nieuw rijk op aarde en in den hemel zou stichten. Zie noot 5.</note>;</verse>

<verse osisID="2Macc.2.8"> en dan zal de Heer deze dingen aan den dag brengen, en zal de heerlijkheid des Heeren verschijnen en er eene wolk zijn, zooals er ook eene aan Moses getoond werd en gelijk Hij zulks vertoonde, toen Salomon vroeg, dat de plaats aan den grooten God zou worden toegeheiligd<note n="1723">Het hier voorspelde kan uitgelegd worden met betrekking tot den Messias, die de profetische beelden van Ark, tabernakel en reukaltaar in hunne vervulling zou vertoonen en zelf als de heerlijkheid zijns Vaders verschijnen, om (v. 7) in zijne barmhartigheid zijn volk in de Kerk te verzamelen. Anderen meenen hier voorspeld te zien, dat de Ark zal teruggevonden worden tegen het einde der wereld, als de Joden (v. 7) zich zullen bekeeren en in de Kerk verzameld worden. Over het gebeurde met Moses en Salomon vgl. Exod. XL 32 volg.; III Reg. VIII 10 volg.; II Par. VII 1 volg.</note>.</verse>

<verse osisID="2Macc.2.9"> Want heerlijk oefende hij wijsheid, en aangezien hij met wijsheid begaafd was, droeg hij een offer op der wijding en voltooiing van den tempel<note n="1724">Gr.: ‘En er werd ook aangetoond (nl. in het geschrift; zie v. 4), hoe hij (Salomon) met wijsheid begaafd, een offer opdroeg’ enz. Godsvrucht en vreeze des Heeren, zooals Salomon die aan den dag legde, zijn bewijzen en uitvloeisels der ware wijsheid.</note>.</verse>

<verse osisID="2Macc.2.10"> Evenals ook Moses bad tot den Heer, en vuur van den hemel nederdaalde en het brandoffer verteerde, zoo bad ook Salomon, en vuur daalde neder van den hemel en verteerde het brandoffer.</verse> 


<verse osisID="2Macc.2.11"> En Moses zeide: Omdat hetgeen zondoffer was niet is opgegeten, is het verteerd geworden<note n="1725">De zin is: omdat de priesters het vleesch van het zondoffer uit nalatigheid niet gegeten hebben, is het door vuur uit den hemel verteerd geworden. Dit staat niet naar de letter in de Boeken van Moses, maar heeft wellicht betrekking op het verhaal van Lev. X 16 volg., waar Moses ziende, dat de zondebok verbrand was, aan de priesters verwijt, dat zij het vleesch daarvan niet gegeten hebben. Wel is waar staat te dier plaatse niet, dat de bok door vuur des hemels verteerd was, maar de schrijvers van den tweeden brief en het geschrift, dat zij hier aanhalen, schijnen zulks hier te hebben willen doen verstaan en de woorden van Moses aan te wenden ter bevestiging van hun verhaal.</note>.</verse>

<verse osisID="2Macc.2.12"> Eveneens vierde ook Salomon gedurende acht dagen de inwijding<note n="1726">Eigenlijk gedurende tweemaal zeven dagen, waarbij hij tot slot nog een achtsten dag voegde. Vgl. III Reg. VIII 65, 66; II Par. VII 8-9.</note>.</verse>

<verse osisID="2Macc.2.13"> In de opteekeningen en gedenkschriften van Nehemias werden dezelfde zaken aangehaald; ook dat hij bij het oprichten eener boekerij boeken uit de landen verzamelde en die der profeten en die van David en de brieven der koningen en aangaande de offergaven<note n="1727">De hier besproken geschriften van Nehemias zijn verloren geraakt; in plaats van boeken uit de landen heeft de Grieksche tekst ‘de (boeken) over de koningen’. Mogelijk worden daardoor de vier canonieke Boeken der Koningen bedoeld, of wel de annalen, waarvan gesproken wordt III Reg. XIV 29; XV 7, 23. Die van David, d.i. de Psalmen. De brieven zijn die, welke door de Perzische koningen, nl. door Cyrus, Darius, Artaxerxes, waren uitgevaardigd ten bate der Joden en met betrekking tot de offergaven, waardoor de tempel te Jerusalem verheerlijkt werd.</note>.</verse>

<verse osisID="2Macc.2.14"> Insgelijks heeft ook Judas al die zaken, welke door den oorlog, die ons getroffen heeft, verloren waren<note n="1728">De heilige boeken, die ten tijde der vervolging van Epiphanes verbrand of verstrooid waren. Vgl. I Mach. I 59.</note>, verzameld en die berusten bij ons.</verse>

<verse osisID="2Macc.2.15"> Indien gij die dus verlangt, zendt ons mannen om ze u te halen.</verse>

<verse osisID="2Macc.2.16"> Daar wij nu voornemens zijn de reiniging te vieren, hebben wij u geschreven; gij zult dus goed doen deze dagen te vieren<note n="1729">De feestdagen ter herinnering aan de reiniging van den tempel.</note>.</verse>

<verse osisID="2Macc.2.17"> God intusschen, die zijn volk bevrijd en aan allen de erfenis teruggeschonken heeft en het rijk en het priesterschap en het heiligdom<note n="1730">In de bevrijding van het volk en de herstelling van het heiligdom overeenkomstig (v. 18) de beloften der Wet (vgl. Deut. XXX 3 volg.) zien de Joden een waarborg van verdere zegeningen en van de hereeniging aller Joden rondom het ééne heiligdom te Jerusalem.</note>,</verse> 


<verse osisID="2Macc.2.18"> zooals Hij het in de Wet beloofd heeft, zal, hopen wij, zich weldra over ons ontfermen en ons van onder den hemel in de heilige plaats bijeenbrengen.</verse>

<verse osisID="2Macc.2.19"> Want Hij heeft ons van groote gevaren bevrijd en de plaats gereinigd. -</verse>

<verse osisID="2Macc.2.20"> Wat nu Judas den Machabeër betreft en zijne broeders en de reiniging van den grooten tempel en de inwijding van het altaar<note n="1731">Met dit vers begint het voorbericht van den schrijver; hij vermeldt hier (v. 20) de reiniging van den tempel en de inwijding van het altaar. vóór de oorlogen (v. 21), alhoewel zij die niet voorafgingen, omdat hij de Egyptische Joden door zijn boek vooral tot viering der godsdienstige plechtigheden in dien tempel wilde overhalen. Zie de Inleiding blz. 249-250.</note>,</verse>

<verse osisID="2Macc.2.21"> alsook de oorlogen, welke gericht waren tegen Antiochus den Doorluchtige en zijnen zoon Eupator,</verse>

<verse osisID="2Macc.2.22"> en de verschijningen, die van den hemel hebben plaats gehad<note n="1732">Zie III 26; V 2; X 29-30; XI 8; XV 12-16.</note> ter gunste van degenen, welke zich dapper ten bate der Joden hebben gedragen, zoodat zij, alhoewel zij met weinigen waren, het geheele land bevrijd en de vreemde menigte verdreven,</verse>

<verse osisID="2Macc.2.23"> en den in de geheele wereld beroemden tempel herworven, en de stad bevrijd hebben, en de wetten, die afgeschaft waren, weder ingevoerd werden, daar God hun in alle goedertierenheid genadig geworden was,</verse>

<verse osisID="2Macc.2.24"> en wat insgelijks door Jason van Cyrene in vijf boeken vervat is, hebben wij beproefd in één boekdeel kort samen te vatten<note n="1733">Voor Jason zie de Inleiding blz. 248-249; voor Cyrene I Mach. XV noot 11. Bij het verkorten van Jason's werk handelde de schrijver op ingeving van God, die hem daarbij en bij het bezigen van zijn eigen stijl (v. 30) voor dwaling vrijwaarde en den arbeid en de moeiten, die hij zich (v. 27) daarbij getroosten moest, bij uitstek doeltreffend en vruchtbaar maakte.</note>.</verse>

<verse osisID="2Macc.2.25"> Want acht gevend op het groote aantal boeken<note n="1734">Gr.: ‘de menigte der getallen’, nl. der opgaven van jaarcijfers, dagteekeningen, legerscharen enz.</note> en op de moeilijkheid voor wie zich willen bezighou- den met de geschiedkundige verhalen, wegens de menigte der zaken,</verse>

<verse osisID="2Macc.2.26"> hebben wij er voor gezorgd, dat het althans voor hen, die lezen willen, een zielsgenot zou wezen, voor de letterlievenden daarentegen, dat zij het gemakkelijker in het geheugen kunnen griffen, en dat aan alle lezers nut worde verschaft.</verse>

<verse osisID="2Macc.2.27"> En voor ons zelven intusschen, die dit werk ter bekorting hebben ondernomen, hebben wij geen gemakkelijken arbeid, maar integendeel een zaak van veel waken en zweeten op ons genomen.</verse>

<verse osisID="2Macc.2.28"> Evenals zij, die een gastmaal bereiden en aan het verlangen van anderen zoeken te voldoen om wille der erkentelijkheid van velen, torsen wij blijmoedig het werk,</verse>

<verse osisID="2Macc.2.29"> terwijl wij de nauwkeurigheid omtrent de afzonderlijke zaken aan de schrijvers laten, zelf daarentegen ons naar gegeven bestek op beknoptheid toeleggen<note n="1735">De zin is, dat de verkorter niet ‘fijn en nauwkeurig’ gelijk ‘de geschiedschrijver’ (aldus de Gr. tekst) alle bijzonderheden wil nagaan en vermelden, maar dat hij zich op beknoptheid en (v. 30) sierlijkheid van schrijftrant zal toeleggen.</note>.</verse>

<verse osisID="2Macc.2.30"> Evenals namelijk de bouwmeester van een nieuw huis voor den geheelen bouw moet zorg dragen, terwijl hij, die voor het schilderen zorgt, moet zoeken wat ter versiering geschikt is; zoo dient het ook wat ons betreft gehouden te worden.</verse>

<verse osisID="2Macc.2.31"> Want het vergaderen van zaakkennis en het opstellen van het verhaal en het nauwlettend navorschen van alle afzonderlijke deelen is het werk van den geschiedschrijver;</verse>

<verse osisID="2Macc.2.32"> maar het streven naar beknoptheid van stijl en het vermijden van breedvoerige uiteenzettingen der zaken komt den verkorter toe.</verse>

<verse osisID="2Macc.2.33"> Hiermede zullen wij dan het verhaal beginnen. Als voorrede zij het reeds gezegde voldoende. Immers het is dwaas vóór het verhaal uitvoerig, in het verhaal zelf daarentegen beknopt te zijn.</verse>

</chapter>

      
<chapter osisID="2Macc.3"> 
 

<title>Hoofdstuk III.</title>
<p>Vrede te Jerusalem en aanzien des tempels tijdens het opperpriesterschap van Onias III (v. 1-3). Simon, een woelziek tempelvoogd, verraadt de in den tempel bewaarde schatten (v. 4-6). Koning Seleucus IV zendt Heliodorus om ze te rooven (v. 7-14a). Ontzetting en gebed der vromen (v. 14b-22). Heliodorus wordt op wonderbare wijze verhinderd den tempel te plunderen en bijna ontzield uit den tempel geworpen (v. 23-29). Vreugde der vromen; Onias bidt voor het herstel van Heliodorus (v. 30-33), die wonderbaar geneest, God en Onias dankt en Gods macht bij den koning verkondigt (v. 34-40).</p>


<verse osisID="2Macc.3.1"> Toen dan de heilige stad in allen vrede bewoond werd, en ook de wetten nog zeer goed onderhouden werden wegens de vroomheid en de van het kwaad afkeerige gevoelens van den hoogepriester Onias<note n="1736">De schrijver begint zijn verhaal met gebeurtenissen uit de laatste jaren der regeering van Seleucus IV Philopator; deze waren de voorloopers der vervolgingen, waarmede de Joden gekweld werden onder diens opvolgers. Hetgeen hier volgt, moest ingelascht worden na I Mach. I 10. Onias III stond wegens zijne vroomheid in hoog aanzien niet alleen bij de Joden, maar ook bij de Syrische koningen.</note>,</verse>

<verse osisID="2Macc.3.2"> geschiedde het, dat ook de koningen en vorsten de plaats<note n="1737">De heilige plaats.</note> de hoogste eer waardig achtten en den tempel met overgroote geschenken opluisterden,</verse>

<verse osisID="2Macc.3.3"> zoodat Seleucus<note n="1738">Seleucus IV Philopator. Daar de tempel te Jerusalem andere bronnen van inkomsten had, zal men de uitdrukking alle kosten wel niet letterlijk behoeven te nemen.</note>, koning van Azië, uit zijne inkomsten alle kosten bestreed, die betrekking hadden tot den dienst der offeranden.</verse>

<verse osisID="2Macc.3.4"> Maar Simon, uit den stam Benjamin, die als tempelvoogd was aangesteld, poogde, ondanks het verzet van den hoogepriester, eene ongerechtigheid in de stad te beramen<note n="1739">Wat Simon als tempelvoogd te doen had, is onbekend. Het Gr. naar den Cod. Vatic. heeft: ‘Simon kwam in strijd met den hoogepriester over de schending der Wet, die in de stad geschiedde’. Naar den Cod. Alex.; ‘wegens het marktmeesterschap’. Mogelijk was hij belast met het aankoopen der benoodigdheden van den tempel, weshalve hij dan ook, alhoewel hij uit den stam van Benjamin en niet van Levi was, tempelvoogd genoemd werd. Vermoedelijk overschreed hij als zoodanig zijne bevoegdheid, en werd hij daarin belemmerd door den hoogepriester, weshalve hij nu op wraak en ongerechtigheid zon.</note>.</verse>

<verse osisID="2Macc.3.5"> Daar hij echter Onias niet kon overmeesteren, begaf hij zich naar Apollonius<note n="1740">Of deze Apollonius elders nog in de Boeken der Machabeën genoemd wordt, is even onzeker als de betrekking, in welke hij tot zijne daarin vermelde naamgenooten stond. Zie I Mach. III noot 5.</note>, zoon van Tharseas, die te dien tijde landvoogd was van Coelesyrië en Phenicië,</verse>

<verse osisID="2Macc.3.6"> en boodschapte hem, dat de schatkamer te Jerusalem gevuld was met ontelbare geldsommen, en dat de openbare schatten, die niet strekten tot bekostiging der offeranden, onmetelijk waren, en het ware mogelijk, dat alles in de macht des konings viel.</verse>

<verse osisID="2Macc.3.7"> Toen nu Apollonius den koning bericht gegeven had omtrent de geldsommen, die ter kennis gebracht waren, ontbood deze Heliodorus, die over zijne aangelegenheden was aangesteld<note n="1741">Als eersten staatsbeambte. Men vermoedt, dat het dezelfde Heliodorus is, die later Seleucus IV ombracht.</note>, en hij zond hem met bevelen om voornoemd geld over te brengen.</verse>

<verse osisID="2Macc.3.8"> En terstond begaf zich Heliodorus op weg, in schijn wel is waar, alsof hij de steden in Coelesyrië en Phenicië wilde bezoeken, maar in werkelijkheid om 's konings voornemen ten uitvoer te leggen.</verse>

<verse osisID="2Macc.3.9"> Toen hij echter te Jerusalem gekomen en door den hoogepriester vriendelijk in de stad ontvangen was, sprak hij over het bericht betreffende de geldsommen, en hij gaf te kennen, waarom hij zich daar bevond, en hij vroeg nu, of de zaken inderdaad zoo waren.</verse>

<verse osisID="2Macc.3.10"> Toen toonde hem de hoogepriester aan, dat het in bewaring gegeven gelden waren en levensonderhoud van weduwen en weezen;</verse>

<verse osisID="2Macc.3.11"> en dat aan Hircanus, zoon van Tobias, een zeer aanzienlijk man, een deel toebehoorde van datgene, waarover de goddelooze Simon bericht gegeven had, en dat er in het geheel vierhonderd talenten zilver en tweehonderd talenten<note n="1742">Wordt hier van Hebreeuwsche talenten gesproken, dan bedroeg de waarde ongeveer twee millioen in zilver en elf of twaalf millioen in goud. Waren het Syrische talenten, dan was het bedrag aanmerkelijk minder.</note> goud waren,</verse> 


<verse osisID="2Macc.3.12"> maar dat het geheel en al onmogelijk was diegenen te bedriegen<note n="1743">Namelijk in hun vertrouwen, door de in bewaring gegeven gelden in beslag te nemen.</note>, die hun vertrouwen gesteld hadden in de plaats en in den tempel, welke in de geheele wereld in eere gehouden werd om zijne eerbiedwaardigheid en heiligheid.</verse>

<verse osisID="2Macc.3.13"> Maar gene, overeenkomstig hetgeen hij van den koning in last had, zeide, dat die zaken in alle geval naar den koning moesten worden overgebracht.</verse>

<verse osisID="2Macc.3.14"> Op eenen bepaalden dag nu trad Heliodorus binnen om daarover te beschikken. Niet gering was intusschen in de geheele stad de ontzetting.</verse>

<verse osisID="2Macc.3.15"> De priesters nu wierpen zich voor het altaar neder in hunne priesterlijke gewaden en riepen om hulp van den hemel tot Dengene, die omtrent de toevertrouwde panden de wet heeft uitgevaardigd, om die ongeschonden te bewaren voor hen, die ze toevertrouwd hadden.</verse>

<verse osisID="2Macc.3.16"> Wie intusschen het gelaat van den hoogepriester zag, werd getroffen in zijn gemoed; want zijn aangezicht en verandering van kleur getuigde van zijne innerlijke zielesmart;</verse>

<verse osisID="2Macc.3.17"> immers een zekere neerslachtigheid overstelpte den man rondom, alsmede een huivering des lichaams, waardoor de smart zijns harten openbaar werd voor de toeschouwers.</verse>

<verse osisID="2Macc.3.18"> Ook anderen stroomden troepsgewijze uit de huizen te zamen onder het bidden van een openbaar smeekgebed, omdat de plaats in verachting ging geraken.</verse>

<verse osisID="2Macc.3.19"> En de vrouwen, de borst omgord met boetkleeden, stroomden door de straten samen, ja ook de jonkvrouwen, die opgesloten waren, spoedden naar Onias, anderen naar de muren, terwijl sommigen toezagen door de vensters<note n="1744">De jonkvrouwen leefden meestal afgezonderd en opgesloten in het ouderlijk huis of bij den tempel. In plaats van naar Onias heeft de Grieksche tekst: ‘naar de poorten’.</note>;</verse> 


<verse osisID="2Macc.3.20"> allen intusschen verhieven de handen ten hemel en baden.</verse>

<verse osisID="2Macc.3.21"> Want jammerlijk was de verwachting van de gemengde menigte en van den in doodstrijd verkeerenden hoogepriester.</verse>

<verse osisID="2Macc.3.22"> En dezen riepen nu den almachtigen God aan, opdat hetgeen hun toevertrouwd was, voor hen, die het toevertrouwd hadden, geheel ongeschonden zoude bewaard worden.</verse>

<verse osisID="2Macc.3.23"> Maar Heliodorus legde hetgeen hij bepaald had, ten uitvoer, in eigen persoon daar ter plaatse met zijne trawanten aanwezig bij de schatkamer.</verse>

<verse osisID="2Macc.3.24"> Maar de geest van den almachtigen God<note n="1745">Gr. naar den Cod. Vatic.: ‘De Heer der vaderen en de beheerscher van alle macht’. Naar den Cod. Alex.: ‘De Heer der geesten’, d.i. der engelen; vgl. v. 25, 26. In plaats van: die hem hadden durven gehoorzamen, heeft de Grieksche tekst: die hadden durven samenkomen.</note> gaf eene groote duidelijkheid aan zijne tentoonspreiding, zoodat allen, die hem hadden durven gehoorzamen, door de kracht Gods terneervallend, met krachteloosheid en schrik geslagen werden.</verse>

<verse osisID="2Macc.3.25"> Want er verscheen hun een paard, dat eenen schrikwekkenden ruiter had en met prachtige dekkleeden versierd was; en het sloeg met onstuimigheid zijne voorhoeven neder op Heliodorus; en die het bereed, scheen gouden wapenen te hebben.</verse>

<verse osisID="2Macc.3.26"> Tevens verschenen twee andere jongelingen, uitmuntend van kracht, uitstekend van glans en sierlijk van gewaad; dezen stonden om hem en geeselden hem van beide zijden, terwijl zij hem onophoudelijk tal van slagen toebrachten.</verse>

<verse osisID="2Macc.3.27"> Nu viel Heliodorus plotseling ter aarde, en terwijl hem een groote duisternis omhulde<note n="1746">Doordien hij in bezwijming gevallen was.</note>, nam men hem op en, hem in een draagstoel geplaatst hebbende, bracht men hem naar buiten.</verse>

<verse osisID="2Macc.3.28"> En hij, die met vele boden en trawanten voornoemde schatkamer binnengetreden was, werd gedragen zonder dat iemand hem hulp bood<note n="1747">Naar het Gr.: ‘niet in staat om zich zelven te helpen, nadat zij duidelijk Gods macht erkend hadden’.</note>, nadat Gods macht klaarblijkelijk was erkend geworden.</verse>

<verse osisID="2Macc.3.29"> Intusschen lag hij door Gods kracht daar stom en van alle hoop en heil verstoken.</verse>

<verse osisID="2Macc.3.30"> Genen echter prezen den Heer, omdat Hij zijne plaats verheerlijkte; en de tempel, die kort te voren vol schrik en opschudding was, werd door het verschijnen van den almachtigen God<note n="1748">Die door de engelen zijne macht openbaarde.</note> vervuld met vreugde en blijdschap.</verse>

<verse osisID="2Macc.3.31"> Toen baden dan eenigen uit de vrienden van Heliodorus in aller ijl Onias, dat hij den Allerhoogste zou aanroepen om het leven te schenken aan dengene, die daar lag te zieltogen.</verse>

<verse osisID="2Macc.3.32"> De hoogepriester dan bedenkend, of wellicht de koning niet zou argwanen, dat er van den kant der Joden omtrent Heliodorus eenig boos opzet gepleegd was, droeg voor 's mans behoud een offer ten heil op.</verse>

<verse osisID="2Macc.3.33"> En toen de hoogepriester dringend bad<note n="1749">Gr.: ‘En terwijl de hoogepriester het verzoeningsoffer opdroeg’.</note>, zeiden dezelfde jongelingen met dezelfde gewaden bekleed bij Heliodorus staande: Betuig dank aan den priester Onias; want om zijnentwille heeft de Heer u het leven geschonken.</verse>

<verse osisID="2Macc.3.34"> Gij dan, die door God gegeeseld zijt, verkondig aan allen Gods groote daden en macht. En dit gezegd hebbende, verdwenen zij.</verse>

<verse osisID="2Macc.3.35"> Heliodorus nu, nadat hij aan God een offer opgedragen en groote geloften had toegezegd aan Dengene, die hem het leven geschonken had, betuigde dank aan Onias, vergaderde het leger en toog naar den koning terug.</verse>

<verse osisID="2Macc.3.36"> Intusschen gaf hij aan allen getuigenis over de werken van den grooten God, die hij voor zijn eigen oogen gezien had.</verse>

<verse osisID="2Macc.3.37"> En toen de koning Heliodorus vroeg, wie geschikt was om nog eens naar Jerusalem te worden gezonden, zeide hij:</verse>

<verse osisID="2Macc.3.38"> Indien gij eenen vijand of belager uwer heerschappij hebt, zend hem daarheen, en gij zult hem gegeeseld terugontvangen, althans indien hij ontkomt; omdat in die plaats inderdaad een zekere kracht Gods is.</verse>

<verse osisID="2Macc.3.39"> Want Hij, die zijne woonstede heeft in de hemelen, is de bewaker en helper van die plaats, en die er komen om kwaad te doen, slaat en verderft Hij.</verse>

<verse osisID="2Macc.3.40"> Zoo staat dan de zaak omtrent Heliodorus en het bewaren der schatkamer.</verse>

</chapter>

      
<chapter osisID="2Macc.4">
 

<title>Hoofdstuk IV.</title>
<p>Onias wordt door Simon en Apollonius belasterd en begeeft zich naar koning Seleucus IV (v. 1-6). Antiochus Epiphanes volgt dezen op; Jason, broeder van Onias, koopt van den koning het opperpriesterschap en pleegt afgoderij en allerlei misdaden (v. 7-20). Antiochus bezoekt Jerusalem (v. 21-22). Menelaüs, broeder van Jason, belooft meer geld dan Jason en verwerft het opperpriesterschap, maar wordt wederom daarvan ontzet en vervangen door zijn broeder Lysimachus (v. 23-29). Terwijl Antiochus elders een oproer dempt, plundert Menelaüs den tempel en doet Onias ombrengen door Andronicus (v. 30-34), die door Antiochus met den dood gestraft wordt (v. 35-38). Lysimachus bedrijft op raad van Menelaüs heiligschennis en wordt in een oproer gedood (v. 39-42). Menelaüs, bij den koning aangeklaagd, koopt Ptolemeüs om; deze haalt den koning over om Menelaüs vrij te spreken en diens aanklagers te veroordeelen (v. 43-50).</p>


<verse osisID="2Macc.4.1"> De bovengenoemde Simon nu, de verrader der geldsommen en des vaderlands, belasterde Onias, alsof deze Heliodorus daartoe had aangespoord en hij de aanstoker der onheilen geweest was<note n="1750">Om zich zelven van zijn landverraad schoon te wasschen, deed Simon (vgl. III 4) het voorkomen, alsof Onias Heliodorus had aangezet om den schat des tempels te rooven, ten einde hem in een valstrik te lokken en hem door de zijnen te laten mishandelen. Zoodoende beschuldigde hij hem (v. 2) van hoogverraad.</note>;</verse>

<verse osisID="2Macc.4.2"> en den verzorger der stad en den beschermer van zijn volk, en den ijveraar voor Gods wet durfde hij eenen belager des rijks noemen.</verse>

<verse osisID="2Macc.4.3"> Toen echter de vij andigheden zoo hoog liepen, dat zelfs door eenige aanhangers van Simon moorden gepleegd werden,</verse>

<verse osisID="2Macc.4.4"> overwoog Onias het gevaar der twistzucht, alsook dat Apollonius<note n="1751">Vgl. III 5.</note>, als voogd over Coelesyrië en Phenicië, uitzinnig was in het bevorderen der boosheid van Simon, en begaf hij zich naar den koning<note n="1752">Namelijk naar Seleucus IV. Welke de uitslag van die reis was, is onbekend. In v. 7 wordt de dood van Seleucus vermeld en in v. 33 de vlucht van Onias naar Daphne, waar hij vier of vijf jaren na den dood van Seleucus vermoord werd. Of hij in den tusschentijd naar Jerusalem teruggekeerd was en daar het opperpriesterschap uitoefende, is onzeker.</note>,</verse>

<verse osisID="2Macc.4.5"> niet als aanklager zijner medeburgers, maar wijl hij bij zich zelven het gemeenschappelijk nut der geheele menigte beoogde.</verse>

<verse osisID="2Macc.4.6"> Want hij zag in, dat het zonder 's konings voorzorg onmogelijk was vrede in de toestanden te brengen en dat Simon niet van zijne dwaasheid kon aflaten.</verse>

<verse osisID="2Macc.4.7"> Maar toen, na den dood van Seleucus, Antiochus, die de Doorluchtige genoemd werd, het bewind aanvaard had, dong Jason<note n="1753">Jason was een Grieksche vorm, waarin hij zijnen naam, Jesus, naar Fl. Josephus, zelf veranderd had.</note>, broeder van Onias, naar het opperpriesterchap;</verse>

<verse osisID="2Macc.4.8"> hij begaf zich naar den koning en beloofde hem driehonderd en zestig talenten zilver benevens tachtig talenten uit andere inkomsten<note n="1754">Te zamen twee millioen, indien Hebreeuwsche, of ongeveer één millioen, indien Syrische of Attische talenten bedoeld zijn. De uitdrukking uit andere inkomsten doet gissen, dat de 360 eerstgenoemde talenten uit den schat des tempels of uit de inkomsten daarvan zouden gevonden worden.</note>.</verse>

<verse osisID="2Macc.4.9"> Daarenboven beloofde hij nog eens honderd en vijftig talenten, indien het aan zijne bevoegdheid overgelaten werd zich een worstelperk en een oefenschool in te richten en degenen, die te Jerusalem verbleven, als burgers van Antiochië in te schrijven<note n="1755">Over het worstelperk zie I noot 18. De oefenschool was vooral bestemd om jongere lieden naar geest en lichaam te oefenen. Aan het burgerrecht van Antiochië waren voorrechten verbonden, die Jason waarschijnlijk wilde verleenen of verkoopen om invloed of geld te verwerven, evenals hij zulks beoogde bij het inrichten van een worstelperk en een oefenschool.</note>.</verse> 


<verse osisID="2Macc.4.10"> Toen de koning dit had toegestaan, en hij de heerschappij<note n="1756">Het opperpriesterschap en het daarmede verbonden openbaar gezag.</note> verkregen had, begon hij terstond zijne stamgenooten tot een heidensche leefwijze te brengen;</verse>

<verse osisID="2Macc.4.11"> en nadat hij had afgeschaft wat uit welwillendheid door de koningen voor de Joden bepaald was door bemiddeling van Joannes, vader van Eupolemus, die met eene rechtmatige zending van vriend- en bondgenootschap bij de Romeinen was bekleed geweest, hief hij de rechten der burgers op en voerde hij slechte instellingen in<note n="1757">Van de voorafgaande koningen hadden, volgens Flavius Josephus, inzonderheid Antiochus de Groote en na hem Seleucus IV tal van voorrechten aan de Joden verleend, zooals: de bevoegdheid om naar hunne wetten te leven, vrijdom van schatting voor de bedienaren van den godsdienst enz. Voor Joannes en zijne zending bij de Romeinen zie I Mach. VIII 17 volg. Naar den Griekschen tekst behoort rechtmatige bij rechten.</note>.</verse>

<verse osisID="2Macc.4.12"> Want hij vermat zich, bij den burcht zelven een worstelperk in te richten en de aanzienlijkste jongelingen in bordeelen<note n="1758">De oefenplaatsen der heidenen waren door de daar heerschende ongebondenheid inderdaad scholen van ontucht. De Grieksche tekst heeft, dat hij die jongelingen ‘onder den hoed’ bracht. Bij de lichaamsoefeningen droeg men ter beschutting eenen hoed met breede randen; deze was tevens een zinnebeeld van Mercurius, die als beschermer der behendigheid vereerd werd. Buiten het gevaar, dat de goede zeden in die plaatsen liepen, werd dus ook feitelijk afgoderij gepleegd; deze wordt in het O.T. herhaaldelijk ontucht genoemd. De bordeelen der Vulgaat kunnen in dien zin ook plaatsen beteekenen, waar afgoderij gepleegd wordt.</note> te brengen.</verse>

<verse osisID="2Macc.4.13"> Dit was nu geen begin, maar een toenemen en een vooruitgang in heidensche en vreemde levenswijze, teweeggebracht door de gruwelijke en ongehoorde misdaad van den goddeloozen en valschen<note n="1759">Hij was inderdaad geen priester, d.i. opperpriester, daar hij die waardigheid alleen door koop van Antiochus verkregen had.</note> priester Jason,</verse>

<verse osisID="2Macc.4.14"> zoodat de priesters zich niet meer toelegden op de diensten van het altaar, maar, met verachting van den tempel en met veronachtzaming der offeranden, zich haastten deel te nemen aan het worstelspel, alsook aan de ongeoorloofde vergelding daarvan en aan de oefeningen met de werpschijf<note n="1760">Door vergelding wordt hier vermoedelijk de prijs bedoeld, die den overwinnaar werd toegekend. Wedstrijden in het werpen met een steenen of ijzeren schijf waren van oudsher bij de Grieken in zwang.</note>.</verse> 


<verse osisID="2Macc.4.15"> En terwijl zij de voorvaderlijke eerbetuigingen<note n="1761">De ambten, onderscheidingen en deugden, die tot dusverre voor eervol gehouden werden in het Jodendom.</note> voor niets achtten, hielden zij de Grieksche onderscheidingen voor voortreffelijk.</verse>

<verse osisID="2Macc.4.16"> Om wille daarvan had hen een gevaarlijke wedijver bevangen, en volgden zij de gebruiken na van genen, en verlangden zij in alles gelijk te zijn aan hen, die zij tot vijanden en onderdrukkers gehad hadden<note n="1762">Het Grieksch luidt, meer in verband met v. 17: ‘Daarom overviel hen een zware ramp; en degenen, wier instellingen zij nastreefden en wier gelijken zij in alles wilden zijn, die kregen zij tot vijanden en kastijders. Want’ v. 17.</note>.</verse>

<verse osisID="2Macc.4.17"> Want misdrijf tegen de goddelijke wetten loopt niet straffeloos af; maar dit zal de volgende tijd leeren.</verse>

<verse osisID="2Macc.4.18"> Toen nu de vijfjarige wedstrijd te Tyrus gevierd werd en de koning aanwezig was<note n="1763">De Grieken waren gewoon op bepaalde tijden en plaatsen openbare wedstrijden te houden ter eere hunner afgoden; zulk een wedstrijd werd te Tyrus gehouden ter eere van Hercules (v. 19).</note>,</verse>

<verse osisID="2Macc.4.19"> zond de snoode Jason uit Jerusalem misdadige mannen om driehonderd dubbele drachmen zilver tot een offer voor Hercules over te brengen; zij, die ze overbrachten, verzochten, dat zij niet voor offers zouden besteed worden, daar dit onbehoorlijk was, maar dat zij zouden bestemd worden voor andere uitgaven<note n="1764">In plaats van misdadige mannen heeft de Grieksche tekst: ‘toeschouwers (of “afgevaardigden ter feestviering”), die burgers van Antiochië waren’, namelijk Joden, die dat burgerrecht verworven hadden (zie v. 9). Dezen hadden intusschen gewetensbezwaar tegen het aanbieden van een offer ter eere van Hercules. In plaats van didrachmen of dubbele drachmen heeft de Grieksche tekst ‘drachmen’. De juiste waarde van het offer is moeielijk te bepalen. De Syrische tekst heeft: ‘drie duizend drachmen’.</note>.</verse>

<verse osisID="2Macc.4.20"> Nu werden zij wel aangeboden tot een offer voor Hercules door den afzender, maar om wille der aanwezigen zijn zij besteed tot het bouwen van galeien met drie rijen roeibanken<note n="1765">In plaats van der aanwezigen heeft de Grieksche tekst: ‘der overbrengers’.</note>.</verse>

<verse osisID="2Macc.4.21"> Toen echter Apollonius, zoon van Mnestheus, naar Egypte gezonden was om wille der aanzienlijken van koning Ptolemeüs Philometor, en Antiochus vernomen had, dat hij met de belangen des rijks in strijd gewikkeld was, vertrok hij, op eigen voordeel bedacht, van daar naar Joppe en van daar naar Jerusalem<note n="1766">De reden der zending van Apollonius is hier niet duidelijk aangegeven; de Grieksche tekst is in de verschillende handschriften niet eensluidend en duister; de zin kan zijn, dat Apollonius een vergadering der aanzienlijken van Egypte moest bijwonen. Door hem vernam Antiochus, dat de Egyptenaren aanspraak maakten op Coelesyrië, Phenicië en Palestina, die vroeger aan de moeder van Ptolemeüs Philometor, Cleopatra, door haren vader, Antiochus den Groote, als huwelijksgift beloofd waren; de belangen van Antiochus waren dus in strijd met die van dat rijk. Naar den Griekschen tekst kan de zin zijn: Antiochus had vernomen, dat Ptolemeüs Philometor vijandig geworden was aan de belangen van Antiochus of dat Ptolemeüs vreemd was geworden aan het rijksbestuur, m.a.w. in zijne belangen gekrenkt werd door zijnen broeder Physcon en diens aanhangers. Zie I Mach. I noot 22 en X noot 34.</note>.</verse>

<verse osisID="2Macc.4.22"> En hij werd luisterrijk door Jason en de burgerij ontvangen en hield zijne intrede onder fakkellicht en toejuichingen. En van daar voerde hij zijn leger naar Phenicië.</verse>

<verse osisID="2Macc.4.23"> En na verloop van drie jaren zond Jason Menelaüs, broeder van bovengenoemden Simon, om de geldsommen naar den koning te brengen en berichten over dringende zaken te gaan geven<note n="1767">De drie jaren moeten gerekend worden sedert Jason in het bezit van het opperpriesterschap was gekomen. Vgl. v. 7-10. Voor Simon zie III 4 en IV 1; voor de geldsommen zie v. 8 en 9.</note>.</verse>

<verse osisID="2Macc.4.24"> Toen deze zich echter bij den koning aanbevolen had, doordien hij het aanzien van diens macht verheerlijkte<note n="1768">Gr.: ‘met zich groot te maken door den uiterlijken schijn van (zijne) macht’.</note>, bekuipte hij het opperpriesterschap voor zich, door driehonderd talenten zilver meer te bieden dan Jason.</verse>

<verse osisID="2Macc.4.25"> En nadat hij 's konings bevelen ontvangen had, kwam hij, zonder iets te hebben wat het priesterschap waardig was<note n="1769">Menelaüs was van den stam Benjamin (vgl. III 4) en kon dus, afgezien van zijne onwaardigheid, het opperpriesterschap niet bekleeden.</note>, terwijl hij daarentegen de driften van een wreeden dwingeland en de grimmigheid van een wild dier bezat.</verse>

<verse osisID="2Macc.4.26"> En zoo is dan Jason, die zijn eigen broeder onderkropen had<note n="1770">Vgl. v. 7 volg.</note>, zelf bedrogen, en als een voortvluchtige verdreven naar het land der Ammonieten.</verse>

<verse osisID="2Macc.4.27"> Menelaüs nu verwierf wel het oppergezag, maar aangaande de geldsommen, die hij den koning beloofd had, deed hij niets, ofschoon Sostratus, die het bevel over den burcht voerde, uitbetaling vorderde,</verse>

<verse osisID="2Macc.4.28"> (want aan dezen was het invorderen der belastingen opgedragen), weshalve beiden bij den koning ontboden werden.</verse>

<verse osisID="2Macc.4.29"> Menelaüs werd dan van het priesterschap ontzet en opgevolgd door zijn broeder Lysimachus, en Sostratus werd tot voogd der Cyprioten aangesteld<note n="1771">Gr.: ‘En Menelaüs liet zijnen broeder achter als opvolger in het opperpriesterschap, en Sostratus Crates, die het bewind voerde over Cyprus’.</note>.</verse>

<verse osisID="2Macc.4.30"> Terwijl dit geschiedde, gebeurde het, dat de inwoners van Tharsus en Mallus oproer maakten, omdat zij aan Antiochis, 's konings bijzit, ten geschenke gegeven waren<note n="1772">Tharsus en Mallus waren twee zeesteden van Cilicië. Het oproer ontstond hetzij uit verontwaardiging, hetzij uit vrees van uitgestroopt te worden voor Antiochis, aan welke de inkomsten dier steden ten geschenke waren gegeven.</note>.</verse>

<verse osisID="2Macc.4.31"> Inderhaast<note n="1773">Namelijk alvorens hij (althans volgens den Griekschen tekst, zie noot 22) de zaak van Menelaüs en Sostratus had kunnen beslechten.</note> kwam dan de koning om hen tot bedaren te brengen, terwijl hij Andronicus, een zijner hovelingen, als plaatsvervanger achterliet.</verse>

<verse osisID="2Macc.4.32"> Menelaüs nu, oordeelende, dat hij een geschikt oogenblik had gevonden, schonk eenige vaten, die hij uit den tempel gestolen had, aan Andronicus, en andere verkocht hij te Tyrus en in de naburige steden<note n="1774">Menelaüs kocht daardoor Andronicus om (zie v. 34) en wilde waarschijnlijk met de opbrengst der verkochte vaten zijne schuld bij den koning aanzuiveren.</note>.</verse>

<verse osisID="2Macc.4.33"> Toen Onias dit met zekerheid vernomen had, laakte hij hem, terwijl hij zich in eene veilige plaats ophield te Antiochië bij Dapnne<note n="1775">Daphne, heden Beit-el-Mâ, was als een voorstad van Antiochië; zij had eenen tempel van Apollo en Diana en was daarom een vrijplaats.</note>.</verse> 


<verse osisID="2Macc.4.34"> Weshalve Menelaüs zich naar Andronicus begaf en hem vroeg om Onias te dooden. Toen deze nu bij Onias gekomen was, en hij hem, nadat zij elkander de rechterhand gegeven hadden, onder eed (alhoewel hij hem verdacht was<note n="1776">Andronicus beloofde onder eed aan Onias, dat hem geen kwaad zou geschieden, waarop zij elkander de rechterhand gaven, tot teeken van vriendschap, alhoewel Andronicus bij Onias verdacht was.</note>, overgehaald had om de vrijplaats te verlaten, bracht hij hem oogenblikkelijk om het leven, zonder ontzag voor de rechtvaardigheid.</verse>

<verse osisID="2Macc.4.35"> Weshalve niet alleen de Joden, maar ook de andere volken verontwaardigd waren en den onrechtvaardigen dood van zoo groot een man euvel opnamen.</verse>

<verse osisID="2Macc.4.36"> Toen nu de koning uit de plaatsen van Cilicië teruggekomen was, begaven zich de Joden tot hem bij Antiochië te gelijk met de Grieken<note n="1777">Gr.: ‘de Joden, die in de stad (Antiochië) woonden, terwijl de Grieken mede het kwaad verafschuwden’.</note> en beklaagden zich over den wederrechtelijken doodslag van Onias.</verse>

<verse osisID="2Macc.4.37"> Antiochus dan, zielsbedroefd om Onias en tot mededoogendheid bewogen, stortte tranen bij de herinnering aan de gematigdheid en bescheidenheid<note n="1778">Gr.: ‘de goede zeden’.</note> van den overledene,</verse>

<verse osisID="2Macc.4.38"> en in toorn ontstoken, beval hij Andronicus, van het purper beroofd, door de geheele stad rond te leiden en den heiligschenner op dezelfde plaats, waar hij de goddeloosheid tegen Onias begaan had, om het leven te brengen, zoodat de Heer hem de verdiende straf vergold.</verse>

<verse osisID="2Macc.4.39"> Nadat dan vele heiligschennissen in den tempel door Lysimachus gepleegd waren op raad van Menelaüs, en de mare<note n="1779">Namelijk van dien heiligschennenden roof. Voor Lysimachus zie v. 29.</note> zich verbreid had, verzamelde zich de menigte tegen Lysimachus, nadat reeds veel goud weggevoerd was.</verse> 


<verse osisID="2Macc.4.40"> Toen nu de scharen oproerig werden en de gemoederen in gramschap ontstoken waren, wapende Lysimachus ongeveer drie duizend man en begon wederrechtelijke daden te plegen onder aanvoering van een zeker geweldenaar, die evenzeer in jaren gevorderd was als in onzinnigheid.</verse>

<verse osisID="2Macc.4.41"> Maar toen men het streven van Lysimachus bespeurde, grepen eenigen steenen, anderen dikke stokken, eenigen daarentegen wierpen asch<note n="1780">Om hem en zijne handlangers in den strijd te verblinden.</note> op Lysimachus.</verse>

<verse osisID="2Macc.4.42"> En zoo werden er velen gewond, eenigen zelfs neergeveld en allen op de vlucht gedreven; daarenboven bracht men den heiligschenner zelf bij de schatkamer om het leven.</verse>

<verse osisID="2Macc.4.43"> Daarover<note n="1781">Over de geweldenarijen en heiligschennissen.</note> begon men dan een rechtsgeding in te stellen tegen Menelaüs.</verse>

<verse osisID="2Macc.4.44"> En toen de koning te Tyrus gekomen was, droegen drie mannen die door de oudsten waren afgevaardigd, de zaak bij hem voor.</verse>

<verse osisID="2Macc.4.45"> En toen Menelaüs het zou verliezen, beloofde hij aan Ptolemeüs<note n="1782">Zie I Mach. III 38.</note>, dat hij hem vele geldsommen zou geven om den koning over te halen.</verse>

<verse osisID="2Macc.4.46"> Ptolemeüs begaf zich dan naar den koning, die zich in eene gaanderij bevond, als om zich te verfrisschen, en bracht hem van zijn besluit af.</verse>

<verse osisID="2Macc.4.47"> En deze nu sprak Menelaüs, die aan alle boosheid schuldig was, van misdaden vrij; de ongelukkigen<note n="1783">De drie mannen vermeld in v. 44. De Scythen golden bij de Grieken en Romeinen als bij uitstek barbaarsch.</note> echter, die, indien zij zelfs bij de Scythen gepleit hadden, onschuldig zouden verklaard zijn, veroordeelde hij ter dood.</verse>

<verse osisID="2Macc.4.48"> Onverwijld hebben dus diegenen een onrechtvaardige straf ondergaan, die voor de stad en het volk en de gewijde vaten een rechtsvervolging hadden ingesteld.</verse>

<verse osisID="2Macc.4.49"> Om die reden waren ook de Tyriërs verontwaardigd en betoonden zij zich allervrijgevigst ten opzichte hunner begrafenis.</verse>

<verse osisID="2Macc.4.50"> Intusschen bleef Menelaüs ten gevolge der schraapzucht dergenen, die de macht bezaten, aan de regeering, toenemend in boosaardigheid bij het belagen zijner medeburgers.</verse>

</chapter>

      
<chapter osisID="2Macc.5">
 

<title>Hoofdstuk V.</title><p>Wonderbare verschijningen boven Jerusalem (v. 1-4). Jason overrompelt de stad, maar wordt weder verdreven en sterft (v. 5-10). Antiochus rukt met een leger Jerusalem binnen, richt er een bloedbad aan en plundert den tempel (v. 11-20). Bij zijn vertrek stelt hij goddelooze landvoogden aan en zendt daarna Apollonius met een leger om Jerusalem uit te moorden (v. 21-26). Middelerwijl houdt Judas de Machabeër zich schuil in de woestijn (v. .27</p>


<verse osisID="2Macc.5.1"> Terzelfder tijd maakte Antiochus toebereidselen tot een tweeden tocht naar Egypte<note n="1784">Zie I Mach. I noot 22.</note>.</verse>

<verse osisID="2Macc.5.2"> Nu geschiedde het, dat men in de geheele stad Jerusalem gedurende veertig dagen ruiters de lucht zag doorkruisen, met gouden gewaden bekleed en, als waren het kohorten, met lansen gewapend<note n="1785">Flavius Josephus, Tacitus en anderen gewagen ook van dergelijke verschijnselen bij andere gelegenheden; de inwoners van Jerusalem (vgl. v. 4) beschouwden ze als onheilspellende teekenen.</note>,</verse>

<verse osisID="2Macc.5.3"> alsook het rennen van in gelederen geschaarde paarden, en gevechten leveren van man tegen man, en beweging van schilden, en eene menigte gehelmden met getrokken zwaarden, en het werpen van schichten, en het schitteren van gouden wapenen en van alle soort van harnassen.</verse>

<verse osisID="2Macc.5.4"> Weshalve allen baden, dat de wonderteekenen zich ten goede mochten keeren<note n="1786">Dat de voorspelde oorlog ten voordeele van Israël mocht uitvallen.</note>.</verse>

<verse osisID="2Macc.5.5"> Toen er nu een valsch gerucht liep, als ware Antiochus overleden, viel Jason, nadat hij niet minder dan duizend man verzameld had, plotseling de stad aan; en hoewel de burgers naar de muren snelden, werd de stad ten laatste vermeesterd, en Menelaüs vluchtte naar den burcht.</verse>

<verse osisID="2Macc.5.6"> Jason spaarde intusschen bij het moorden zijne medeburgers niet - en hij bedacht niet, dat welslagen ten nadeele van verwanten een overgroot kwaad is - daar hij zegeteekenen waande te behalen op vijanden en niet op medeburgers<note n="1787">Jason, die bij de Ammonieten een schuilplaats gevonden had (vgl. IV 26), meende bij den dood van Antiochus een gunstige gelegenheid te vinden om zich weder in het bezit te stellen van het opperpriesterschap, waarvan hij ten bate van Menelaüs ontzet was.</note>.</verse>

<verse osisID="2Macc.5.7"> En toch vermeesterde hij het oppergezag niet, maar eindigde zijne hinderlagen met schande, en hij begaf zich wederom voortvluchtig naar het land der Ammonieten<note n="1788">Door wien Jason verdreven werd, is niet bekend; misschien slaagde Menelaüs daarin, of wel vond Jason het niet raadzaam de komst van den te voren dood gewaanden Antiochus af te wachten.</note>.</verse>

<verse osisID="2Macc.5.8"> Ten laatste tot zijn verderf in het nauw gebracht door Aretas, gebieder der Arabieren<note n="1789">Misschien zocht deze zich van Jason meester te maken om hem aan Antiochus te kunnen uitleveren.</note>, vluchtend van stad tot stad, bij allen gehaat als verloochenaar der wetten, en verafschuwd als vijand van vaderland en medeburgers, werd hij naar Egypte verdreven.</verse>

<verse osisID="2Macc.5.9"> En hij, die velen uit hun vaderland verjaagd had, kwam om in den vreemde, nadat hij zich naar Lacedemon begeven had, alsof hij daar om wille der maagschap<note n="1790">Vgl. I Mach. XII 21.</note> een schuilplaats zou hebben.</verse>

<verse osisID="2Macc.5.10"> En hij, die velen onbegraven had weggeworpen, werd zelf èn onbetreurd èn onbegraven weggeworpen, daar hij noch een begrafenis in den vreemde vond, noch deelachtig werd aan de grafstede der vaderen.</verse>

<verse osisID="2Macc.5.11"> Toen dit alzoo geschied was, vermoedde de koning, dat de Joden aan het bondgenootschap wilden verzaken, en derhalve in woeste drift uit Egypte vertrokken, nam hij de stad gewapenderhand in.</verse> 


<verse osisID="2Macc.5.12"> Nu gaf hij aan de soldaten bevel om te moorden, en die hun te gemoet kwamen<note n="1791">Degenen, die zij op de straat ontmoetten, zoowel als degenen, die de vlucht namen op de bovenverdiepingen en platte daken der huizen.</note> niet te sparen, en die op de huizen klommen om te brengen.</verse>

<verse osisID="2Macc.5.13"> Zoo werden dan slachtingen aangericht van jongelieden en ouderen, en verdelgingen van vrouwen en kinderen, en moorderijen van maagden en kleinen.</verse>

<verse osisID="2Macc.5.14"> In de gezamenlijke drie dagen werden er tachtig duizend gedood, veertig duizend in boeien geslagen en niet minder werden er verkocht<note n="1792">Naar den Griekschen tekst werden er tachtig duizend verdorven, te weten veertig duizend, die gedood, en veertig duizend, die verkocht werden.</note>.</verse>

<verse osisID="2Macc.5.15"> Maar ook daarbij blijft het niet: hij durfde zich zelfs begeven in den heiligsten tempel der geheele aarde, onder het geleide van Menelaüs, die een verrader was van wetten en vaderland.</verse>

<verse osisID="2Macc.5.16"> En met goddelooze handen de heilige vaten nemend, die door andere koningen en steden waren aangebracht tot sieraad en luister der plaats, betastte hij die onbetamelijk en bezoedelde ze.</verse>

<verse osisID="2Macc.5.17"> Zoo uitzinnig geworden, gaf Antiochus er geen acht op, dat God wegens de zonden van de inwoners der stad voor een korten tijd vertoornd was, weshalve ook versmading over de plaats kwam<note n="1793">Blijkens het Grieksch is de zin, dat de zonden van Israël de reden waren, waarom God de heilige plaats des tempels veronachtzaamde en ze straffeloos liet ontheiligen door Antiochus, die in zijnen hoogmoed alles aan zijne overmacht toeschreef.</note>.</verse>

<verse osisID="2Macc.5.18"> Want anders, ware het niet geschied, dat zij in vele zonden bevangen waren, dan zoude, evenals Heliodorus<note n="1794">Vgl. III 25.</note>, die door koning Seleucus gezonden was om de schatkamer te plunderen, ook deze terstond bij zijne komst gegeeseld en ongetwijfeld van zijne vermetelheid weerhouden zijn geworden.</verse>

<verse osisID="2Macc.5.19"> God echter verkoos het volk niet om de plaats, maar de plaats om het volk<note n="1795">God verkoos Israël boven alle andere volken om den schat der openbaring te bewaren en het rijk van den Verlosser voor te bereiden; daarom scheidde Hij het af van alle heidensche volken en sloot Hij met Israël het Verbond, krachtens hetwelk Hij het zou beschermen, mits het Hem eerde en diende. Tot een geschikte plaats voor dien eeredienst van Israël verkoos Hij dan eerst den tabernakel en naderhand den tempel te Jerusalem. Verliet nu het volk dien eeredienst, dan werd de tempel nutteloos; werd het volk daarom door God vernederd, dan was het natuurlijk, dat ook de tempel in die vernedering deelde; kwam het volk tot inkeer en onder Gods zegen ook weder tot welzijn (v. 20), dan zou de tempel vanzelf ook in de verheffing des volks deelen en tot luister komen. Dit geschiedde dan ook inderdaad, nadat het volk tot inkeer gekomen was onder het bestuur van Judas den Machabeër. Vgl. X 1 volg.</note>.</verse> 


<verse osisID="2Macc.5.20"> En daarom werd ook de plaats deelachtig aan de rampen des volks, maar zal zij later ook aandeel hebben aan de zegeningen; en, verlaten als zij is in de gramschap van den almachtigen God, zal zij wederom bij de verzoening van den grooten Heer met overgrooten luister verheven worden.</verse>

<verse osisID="2Macc.5.22"> Antiochus is dan, nadat hij achttienhonderd talenten<note n="1796">Ruim acht millioen, indien Hebreeuwsche, vier millioen indien Syrische talenten bedoeld worden. Daarin was ongetwijfeld ook de waarde der geroofde gouden en zilveren voorwerpen begrepen. Vgl. I Mach. 23, 24.</note> uit den tempel geroofd had, met spoed naar Antiochië teruggekeerd, van hoogmoed wanend, dat hij het vasteland bevaarbaar en de zee begaanbaar zou maken uit overmoed.</verse>

<verse osisID="2Macc.5.22"> Hij liet echter nog landvoogden achter om het volk te kwellen, namelijk te Jerusalem Philippus, een Phrygiër van afkomst, die nog wreeder van aard was dan degene, door wien hij werd aangesteld<note n="1797">Namelijk dan Antiochus zelf. Vgl. VI 11; VIII 8 en I Mach. VI 14.</note>,</verse>

<verse osisID="2Macc.5.23"> en te Garizim Andronicus en Menelaüs, die zwaarder dan de overigen hunne medeburgers verdrukten<note n="1798">Garizim lag bij Sichem; daar hadden de Samaritanen hunnen tempel. Vgl. VI 2.</note>.</verse>

<verse osisID="2Macc.5.24"> En daar hij tegen de Joden gekant was, zond hij den verfoeielijken overste Apollonius<note n="1799">Vgl. I Mach. I 30.</note> met een leger van twee en twintig duizend man en beval hem, allen, die van rijpen leeftijd waren, om te brengen en de vrouwen en jongelingen te verkoopen.</verse>

<verse osisID="2Macc.5.25"> Toen deze nu te Jerusalem gekomen was, hield hij zich met geveinsde vredelievendheid stil tot aan den heiligen sabbatdag, en terwijl de Joden vierdag hielden, gaf hij den zijnen bevel zich te wapenen.</verse>

<verse osisID="2Macc.5.26"> En allen, die voor het schouwspel<note n="1800">Namelijk om de plechtigheden van den eeredienst bij te wonen; volgens anderen om getuigen te zijn van een door Apollonius te houden wapenschouwing.</note> naar buiten gekomen waren, vermoordde hij, en de stad met wapenknechten doorkruisend, bracht hij eene overgroote menigte om het leven.</verse>

<verse osisID="2Macc.5.27"> Intusschen was Judas de Machabeër met negen anderen naar de woestijn getrokken en leefde daar tusschen de wilde dieren op het gebergte met de zijnen, en zich met kruiden als spijs voedend, bleven zij daar om niet deelachtig te worden aan de verontreiniging<note n="1801">Om niet gedwongen te worden tot heidensche offers en spelen, tot het eten van onreine spijzen of tot eenen verontreinigenden omgang met heidenen. De schrijver maakt hiervan en van Judas den Machabeër (niet van diens vader, Mathathias, en broeders) te dezer plaatse in het kort gewag, om op het eene in Hoofdstuk VI, op het andere in Hoofdstuk VIII uitvoeriger terug te komen.</note>.</verse>

</chapter>

      
<chapter osisID="2Macc.6">
 

<title>Hoofdstuk VI.</title><p>Antiochus dwingt de Joden tot afgoderij, laat den tempel ontheiligen en de vrome Israëlieten ombrengen (v. 1-11). Redenen, waarom God zulks toelaat (v. 12-17). Standvastigheid, goed voorbeeld en marteldood van Eleazarus (v. 18-31).</p>


<verse osisID="2Macc.6.1"> En niet langen tijd daarna zond de koning een zekeren grijsaard uit Antiochië, ten einde de Joden te dwingen om van de voorvaderlijke en goddelijke wetten af te wijken<note n="1802">Thans volgt een meer uitgebreid verhaal van hetgeen in het kort aangeduid wordt I Mach. I 65 volg. De Grieksche tekst heeft: ‘eenen grijsaard uit Athene’.</note>,</verse>

<verse osisID="2Macc.6.2"> en om tevens den tempel, die zich te Jerusalem bevond, te ontreinigen en daaraan den naam te geven van Jupiter Olympius, en aan dien te Garizim, in overeenkomst met degenen, welke die plaats bewoonden, dien van Jupiter Hospitalis<note n="1803">Jupiter heet Olympius als bewoner des hemels, en Hospitalis of de Herbergzame, als beschermer der vreemde gasten. De Samaritanen, die bij den Garizim woonden, waren afstammelingen van vreemdelingen, welke zich tijdens de ballingschap daar gevestigd hadden; daarenboven waren zij althans in dien zin herbergzamer dan de Joden, dat zij niet, gelijk dezen, vreesden door den omgang met andersgezinde volksgenooten verontreinigd te worden. Dienovereenkomstig wilde Antiochus hen Jupiter als den Herbergzame doen vereeren.</note>.</verse> 


<verse osisID="2Macc.6.3"> Rampzalig nu en drukkend voor allen was de toevloed van boosheden.</verse>

<verse osisID="2Macc.6.4"> Want de tempel was vol van liederlijkheid en van brasserijen der heidenen en van boeleerders met veile deernen, en in de heilige gebouwen drongen moedwillig vrouwen door en brachten ongeoorloofde dingen daarbinnen.</verse>

<verse osisID="2Macc.6.5"> Het altaar was insgelijks vol ongeoorloofde, bij de wet verboden zaken<note n="1804">Namelijk vleesch van varkens en andere onreine dieren. Zie I Mach. I 50.</note>.</verse>

<verse osisID="2Macc.6.6"> Maar ook de sabbatdagen werden niet gehouden noch de voorvaderlijke feestdagen gevierd, en niemand bekende vrij, dat hij een Jood was.</verse>

<verse osisID="2Macc.6.7"> Zij werden daarentegen met bitteren nooddwang op 's konings verjaardag<note n="1805">Volgens den Griekschen tekst ‘elke maand’. Het eiloof was aan Bachus toegewijd.</note> naar de offerplechtigheden gedreven, en bij het vieren der feesten van Bacchus werden zij gedwongen met eiloof bekranst rond te loopen ter eere van Bacchus.</verse>

<verse osisID="2Macc.6.8"> Ook werd er voor de naburige heidensche steden op aanraden der Ptolemeüssen<note n="1806">Sommigen meenen, dat hier sprake is van de inwoners van Ptolemaïs, anderen van Ptolemeüs, zoon van Doryminus (vgl. IV 45 en I Mach. III 38).</note> een bevelschrift uitgevaardigd, dat ook zij op gelijke wijze te werk zouden gaan tegen de Joden, opdat dezen offers zouden brengen,</verse>

<verse osisID="2Macc.6.9"> en dat zij degenen, die niet wilden overgaan tot de instellingen der heidenen, zouden ombrengen. Zoo was er dan rampzaligheid te zien.</verse>

<verse osisID="2Macc.6.10"> Want twee vrouwen werden aangeklaagd, dat zij hare kinderen besneden hadden; dezen nu wierp men, terwijl hare kinderen aan hare borsten hingen, nadat men ze openlijk door de stad had rondgeleid, van de muren naar beneden.</verse>

<verse osisID="2Macc.6.11"> Anderen daarentegen, die in de nabijgelegen spelonken vergaderden en heimelijk den sabbatdag vierden, werden, nadat zij aan Philippus verraden waren, door de vlammen verbrand, daar zij uit vroomheid en ontzag vreesden zich eigenhandig te helpen.</verse>

<verse osisID="2Macc.6.12"> Nu smeek ik degenen, die dit boek zullen lezen, zich om de rampen niet te ontzetten, maar te bedenken, dat deze voorvallen niet ten ondergang, maar ter kastijding van ons volk verstrekken.</verse>

<verse osisID="2Macc.6.13"> Immers de zondaars niet langen tijd naar believen te laten begaan, maar terstond straffen aan te wenden is een teeken van groote goedertierenheid.</verse>

<verse osisID="2Macc.6.14"> Want geenszins heeft de Heer, gelijk Hij bij andere volken met geduld wacht, om ze, als de dag des oordeels zal gekomen zijn, naar de volle maat der zonden te straffen,</verse>

<verse osisID="2Macc.6.15"> zulks ook zoo te onzen opzichte bepaald, om dan eerst, als onze zonden tot het uiterste geloopen zijn, wraak over ons te oefenen.</verse>

<verse osisID="2Macc.6.16"> Weshalve Hij ons nooit zijne barmhartigheid onttrekt, maar bij het kastijden in den tegenspoed zijn volk nimmer verlaat.</verse>

<verse osisID="2Macc.6.17"> Doch dit zij door ons ter waarschuwing der lezers in het kort gezegd. Thans echter dient er overgegaan te worden tot het verhaal.</verse>

<verse osisID="2Macc.6.18"> Eleazarus dan, een der voornaamste schriftgeleerden, een man van hoogen leeftijd en schoon van gelaat, werd genoodzaakt den mond wijd te openen en varkensvleesch te eten<note n="1807">D.i. men wilde hem daartoe noodzaken; naar den Griekscken tekst (v. 20) spuwde hij het uit.</note>.</verse>

<verse osisID="2Macc.6.19"> Hij echter, eenen roemvollen dood boven een verachtelijk leven verkiezend, ging bereidvaardig ter terechtstelling<note n="1808">Gr. ‘naar de pijnbank (v. 20), maar terwijl hij (het vleesch) uitspuwde, zooals het degenen betaamde te naderen, die durfden van zich afweren wat niet geoorloofd was te proeven uit liefde tot het leven’ enz. Het Grieksche woord en v. 30 geven aan, dat de veroordeelde eerst op de pijnbank werd uitgerekt en daarna met stokken. doodgeslagen.</note>.</verse> 


<verse osisID="2Macc.6.20"> Daar hij nu inzag, hoe het betaamde daarheen te gaan, geduldig in het lijden, besloot hij geene ongeoorloofde dingen te begaan uit liefde tot het leven.</verse>

<verse osisID="2Macc.6.21"> De omstanders echter, door een verkeerd medelijden bewogen<note n="1809">Gr.: ‘Degenen, die bij het snoode offer aangesteld waren’.</note> om 's mans oude vriendschap, namen hem ter zijde en vroegen om vleeschspijzen aan te brengen, die hij mocht eten, opdat hij zou veinzen overeenkomstig het bevel des konings offervleesch gegeten te hebben,</verse>

<verse osisID="2Macc.6.22"> om zoodoende van den dood bevrijd te worden; en wegens 's mans oude vriendschap betoonden zij jegens hem die welwillendheid.</verse>

<verse osisID="2Macc.6.23"> Maar hij begon te denken aan de waardige uitstekendheid van zijnen leeftijd en ouderdom en aan de grijsheid van een aangeboren adeldom<note n="1810">Hij dacht er aan, dat de hem aangeboren edelaardigheid hem ongerept was bijgebleven tot aan zijne grijsheid. Misschien echter: hij dacht er aan, hoe zijne grijze haren hem eene natuurlijke waardigheid verleenden. Gr.: ‘Maar hij nam een schoon besluit, en zijne jaren en hoogen ouderdom waardig’ enz.</note>, alsook aan de handelingen van een van kindsbeen af uitmuntenden levenswandel; en overeenkomstig de bepalingen der heilige en door God ingestelde wet antwoordde hij spoedig, zeggende, dat hij eerder ter onderwereld wilde gezonden worden.</verse>

<verse osisID="2Macc.6.24"> Immers, zeide hij, geenszins past het onzen leeftijd te veinzen, zoodat vele jongelieden, meenende, dat Eleazarus in zijn negentigste jaar tot de levenswijze der vreemdelingen overgegaan is,</verse>

<verse osisID="2Macc.6.25"> op hunne beurt, wegens mijne veinzerij, en om eene korte wijl van het vergankelijk leven, verleid worden, en ik daardoor een schandvlek en smaad over mijnen ouderdom haal.</verse>

<verse osisID="2Macc.6.26"> Want al word ik voor het oogenblik aan de lijfstraffen der menschen onttrokken, toch zal ik de hand van den Almachtige noch levend noch dood ontvluchten.</verse>

<verse osisID="2Macc.6.27"> Derhalve zal ik, door stouthartig uit het leven te scheiden, mij der grijsheid waardig toonen,</verse>

<verse osisID="2Macc.6.28"> maar ook aan de jongelieden een kloek voorbeeld achterlaten, indien ik bereidwillig en kloekmoedig voor de gewichtigste en heiligste wetten eenen eervollen dood sterf. Toen hij dit gezegd had, werd hij terstond ter gerechtsplaats gesleurd.</verse>

<verse osisID="2Macc.6.29"> Zij nu, die hem leidden en kort te voren milder gezind waren geweest, ontstaken in toorn wegens de door hem uitgebrachte woorden, die zij uit laatdunkendheid gesproken waanden.</verse>

<verse osisID="2Macc.6.30"> Toen hij echter onder de slagen bezweek, zuchtte hij en zeide: O Heer, die de heilige kennis hebt, Gij weet klaarblijkelijk, dat ik, alhoewel ik mij van den dood kon redden, hevige lichaamssmarten doorsta; maar naar de ziel verdraag ik dat blijmoedig om uwe vreeze.</verse>

<verse osisID="2Macc.6.31"> En zoo is hij dan op die wijze uit het leven gescheiden, niet alleen aan de jongelieden, maar ook aan het geheele volk de gedachtenis van zijnen dood ten voorbeeld van kloekmoedigheid en sterkte achterlatend.</verse>

</chapter>

      
<chapter osisID="2Macc.7">
 

<title>Hoofdstuk VII.</title><p>Dood van zeven broeders en hunne moeder.</p>


<verse osisID="2Macc.7.1"> Het gebeurde nu ook, dat zeven broeders, te gelijk met hunne moeder<note n="1811">Deze zeven broeders worden gewoonlijk ‘Machabeën’ genoemd (zie de Inleiding bl. 247). De plaats, waar zij gefolterd en ter dood gebracht werden, wordt door den Schrijver niet uitdrukkelijk vermeld; naar de algemeen in het Westen en Oosten aangenomen overlevering geschiedde zulks te Antiochië, waarheen volgens V 21 Antiochus, die bij de terechtstelling tegenwoordig was, in allerijl was teruggekeerd. Naar den H. Hiëronymus bestond te zijnen tijde het graf der zeven broeders nog bij Antiochië.</note> gevangen genomen en door den koning gedwongen werden om, in strijd met de Wet, varkensvleesch te eten, terwijl zij met geesels en bullepezen gemarteld werden.</verse>

<verse osisID="2Macc.7.2"> Maar een van hen, die de eerste<note n="1812">Naar het Gr.: ‘de woordvoerder’.</note> was, sprak aldus: Wat zoekt gij, en wat wilt gij van ons vernemen? Wij zijn bereid te sterven, liever dan de goddelijke wetten onzer vaderen te schenden.</verse>

<verse osisID="2Macc.7.3"> Vol toorn gaf nu de koning bevel metalen pannen en ketels heet te maken; en toen zij onverwijld heet gemaakt waren<note n="1813">Zie v. 5.</note>,</verse>

<verse osisID="2Macc.7.4"> beval hij dengene, die het eerst gesproken had, de tong af te snijden en, nadat hem de huid van het hoofd gestroopt was, hem ook de toppen der handen en der voeten af te kappen, ten aanschouwen van zijne overige broeders en zijne moeder.</verse>

<verse osisID="2Macc.7.5"> En toen deze nu geheel en al verminkt was, gebood hij vuur aan te brengen en hem nog levend te braden in eene pan. Terwijl hij nu daarin langen tijd gefolterd werd<note n="1814">Gr.: ‘en terwijl de wasem der pan zich in ruime mate verspreidde’.</note>, moedigden de overigen te gelijker tijd met hunne moeder elkander aan om kloekmoedig te sterven,</verse>

<verse osisID="2Macc.7.6"> zeggende: De Heere God zal de waarheid zien en zich over ons ontfermen, gelijk Moses in de betuiging van zijn lied verklaard heeft: En Hij zal zich ontfermen over zijne dienaren<note n="1815">In welken zin hier de waarheid moet genomen worden, is niet zeer duidelijk; de bedoeling is waarschijnlijk, dat God acht zal geven op de trouw, waarmede zijne dienaren aan de waarheid en de Wet gestand blijven. In het lied (Deut. XXXI 28 volg.), waarin Moses hemel en aarde ter betuiging tegen het volk Israël oproept, staat naar den Hebreeuwschen tekst: ‘en Hij zal zich over zijne dienaren ontfermen’. De Schrijver haalt die woorden aan naar de Septuagint; niet weinigen vertalen deze door: de Heer zal zijne dienaren troosten; anderen: de Heer zal troost (behagen) scheppen in zijne dienaren, nl. in hunne redding, of wel bij het zien van hunne getrouwheid en volharding.</note>.</verse>

<verse osisID="2Macc.7.7"> Nadat de eerste dan op die wijze gestorven was, bracht men den volgende aan ter beschimping<note n="1816">Om hem smadelijk te folteren.</note>, en toen hem de huid van het hoofd met de haren was afgestroopt, vroegen zij hem, of hij zou eten, eer dat hij over geheel zijn lichaam van lid tot lid gepijnigd werd.</verse>

<verse osisID="2Macc.7.8"> Maar hij antwoordde in de moedertaal<note n="1817">In het Palestijnsch Arameesch, waarschijnlijk om zijne broeders des te beter aan te moedigen.</note> en zeide: Ik zal het niet doen. Weshalve ook hij op de tweede plaats de folteringen van den eerste doorstond;</verse>

<verse osisID="2Macc.7.9"> en toen hij den laatsten snik ging geven, sprak hij aldus: Gij, aartsbooswicht, verderft ons wel in dit leven; maar de Koning der wereld zal ons, die voor zijne wetten gestorven zijn, in de verrijzenis van het eeuwige leven opwekken.</verse>

<verse osisID="2Macc.7.10"> Na dezen werd de derde bespot<note n="1818">Vgl. v. 7.</note>, en op eisch stak hij terstond de tong uit en reikte hij met standvastigheid de handen;</verse>

<verse osisID="2Macc.7.11"> en hij sprak met vertrouwen: Ik heb die van den Hemel ontvangen, maar om wille van Gods wetten tel ik ze nu voor niets, omdat ik hoop ze van Hem terug te krijgen:</verse>

<verse osisID="2Macc.7.12"> zoodat de koning en die bij hem waren, 's jongelings moed bewonderden, daar hij de martelingen voor niets achtte.</verse>

<verse osisID="2Macc.7.13"> En nadat deze zoo gestorven was, pijnigden zij den vierde met dezelfde folteringen.</verse>

<verse osisID="2Macc.7.14"> En toen hij reeds den dood nabij was, sprak hij aldus: Verkieslijker is het, door de menschen ter dood gebracht te worden en vol hoop van God verwachten, door Hem opnieuw ten leven te worden opgewekt; voor u toch zal er geen verrijzenis tot het leven zijn<note n="1819">De boozen zullen wel verrijzen, maar niet tot een leven van eeuwig geluk.</note>.</verse>

<verse osisID="2Macc.7.15"> En toen zij den vijfde aangebracht hadden, pijnigden zij hem. Maar hij, het oog op hem richtend,</verse>

<verse osisID="2Macc.7.16"> zeide: Daar gij de macht onder de menschen hebt, alhoewel gij vergankelijk zijt, doet gij wat gij wilt. Denk echter niet, dat ons geslacht van God verlaten is<note n="1820">De macht, die den koning onder de menschen verleend is, moet door hem tot hun welzijn gebruikt worden; eens zal hij daarvoor rekenschap afleggen. Hieraan herinnert hem zijne vergankelijkheid. Handelt hij naar willekeur, dan laat God dit somtijds toe, tot heil dergenen, die hij verdrukt; maar (v. 17) daarom zal hij de verdiende straf niet ontkomen.</note>;</verse>

<verse osisID="2Macc.7.17"> maar wacht met geduld, en gij zult zijne groote macht aanschouwen in de wijze, waarop Hij u en uw zaad zal folteren<note n="1821">Hoe deze voorspelling vervuld werd, wordt uitvoerig verhaald IX 1 volg. en I Mach. VII 4.</note>.</verse>

<verse osisID="2Macc.7.18"> Na dezen brachten zij den zesde aan, en toen deze ging sterven, zeide hij: Wil niet ongegrond dwalen; immers wij lijden dit om onzentwille, daar wij tegen onzen God gezondigd hebben; en bewonderenswaardige dingen zijn er met ons geschied<note n="1822">Wij, d.i. wij Joden; de zonden des volks roepen ook Gods straffen over het volk; moeten onschuldigen daaronder lijden, dan verstrekt ook dat tot hun heil en tot verzoening van Gods rechtmatigen toorn. Wil dus niet dwalen en u zonder reden verbeelden, dat gij ons inderdaad ten gronde richt; wat er met ons geschiedt, is bewonderenswaardig, daar God dat middel gebruikt om ons heil en dat van ons volk te bewerken.</note>.</verse>

<verse osisID="2Macc.7.19"> Maar gij, denk niet, dat het zonder straf voor u zal afloopen, dat gij gepoogd hebt tegen God te strijden.</verse>

<verse osisID="2Macc.7.20"> Bovenmate was echter de moeder bewondering en der braven gedachtenis waardig, die, toen zij hare zeven zonen in den tijd van éénen dag zag omkomen, het kloekmoedig doorstond wegens de hoop, die zij op God stelde.</verse>

<verse osisID="2Macc.7.21"> Ieder van hen wakkerde zij in de moedertaal krachtdadig aan, vol wijsheid als zij was; en aan vrouwelijken zin een mannelijken moed parend,</verse>

<verse osisID="2Macc.7.22"> zeide zij hun: Ik weet niet, hoe gij in mijnen schoot verschenen zijt; immers niet ik heb u geest en leven geschonken en niet ik zelf heb de ledematen van elk uwer samengevoegd,</verse>

<verse osisID="2Macc.7.23"> maar wel de Schepper der wereld, die 's menschen geboorte beschikt heeft en den oorsprong van allen heeft uitgedacht; en die zal u met goedertierenheid wederom den geest en het leven teruggeven, gelijk gij nu u zelven voor niets acht om wille zijner wetten.</verse>

<verse osisID="2Macc.7.24"> Daar nu Antiochus oordeelde, dat hij veracht werd, en hij tevens de hoonende taal minachtte, drong hij, aangezien de jongste nog overig was, niet alleen met woorden aan, maar verzekerde hij ook onder eed, dat hij hem rijk en gelukkig zoude maken en hem, indien hij afweek van de voorvaderlijke wetten, als zijnen vriend zou behandelen en hem van de noodige zaken zoude voorzien<note n="1823">Antiochus zag in, dat het smadelijk voor hem was, indien geen enkel der zeven broeders voor hem boog; de hoonende taal, die bij de terechtstelling door de anderen gevoerd was, werd door hem geminacht; maar nu wilde hij den jongsten der broeders door goede woorden en beloften verleiden. Gr.: ‘Daar Antiochus nu dacht, dat hij veracht werd en hij de bespottende taal (nl. der moeder, die in het Arameesch hare zonen aanmoedigde om, hem ten spot, standvastig te blijven) vermoedde, aangezien de jongste’ enz.</note></verse>

<verse osisID="2Macc.7.25"> Daar echter de jongeling daartoe geenszins gezind was, riep de koning de moeder en spoorde haar aan om den jongeling tot behoud te strekken<note n="1824">Hem tot levensbehoud te strekken, door hem over te halen om den wil van Antiochus te doen.</note>.</verse>

<verse osisID="2Macc.7.26"> Nadat hij haar dan met vele woorden aangemaand had, beloofde zij haren zoon te zullen overreden.</verse>

<verse osisID="2Macc.7.27"> Zij boog zich dan tot hem en met den wreeden dwingeland spottend, zeide zij in de moedertaal: Mijn zoon, heb medelijden met mij, die u negen maanden in mijnen schoot heb gedragen en u drie jaren lang gezoogd<note n="1825">Dit schijnt tot op den huidigen dag in het Oosten nog gebruikelijk te zijn.</note> en gevoed en u tot dezen leeftijd gebracht heb.</verse>

<verse osisID="2Macc.7.28"> Ik bid u, mijn zoon, aanschouw den hemel en de aarde en alles wat daarin is, en begrijp, dat God die dingen uit niets gemaakt heeft, alsook het menschelijk geslacht.</verse>

<verse osisID="2Macc.7.29"> Zoo zal het geschieden, dat gij dien beul niet vreest; word integendeel een waardige deelgenoot uwer broeders en aanvaard den dood, opdat ik in die barmhartigheid u met uwe broeders moge wedervinden<note n="1826">Met grond hoopt de moeder, dat God het offer harer zonen en het hare heeft aangenomen en dat Hij in zijne bekende barmhartigheid hun allen ter vergelding het eeuwige leven zal schenken.</note>.</verse>

<verse osisID="2Macc.7.30"> Terwijl zij dit nog zeide, sprak de jongeling: Op wien wacht gij? Ik gehoorzaam niet aan het gebod des konings, maar aan het gebod der Wet, die ons gegeven is door Moses.</verse>

<verse osisID="2Macc.7.31"> Maar gij, die tot een ontwerper van alle boosheid tegen de Hebreën geworden zijt, gij zult Gods hand niet ontvluchten.</verse>

<verse osisID="2Macc.7.32"> Immers wij, wij lijden dit om onze zonden.</verse>

<verse osisID="2Macc.7.33"> En indien de Heer, onze God, ter bestraffing en kastijding een korten tijd op ons vertoornd is, toch zal hij zich weder met zijne dienstknechten verzoenen.</verse>

<verse osisID="2Macc.7.34"> Maar gij, o boosaardige en misdadigste van alle menschen, verhef u niet vergeefs, door ijdele uitzichten ontvlamd tegen zijne dienaren<note n="1827">Gr.: ‘Verhef u niet zonder grond, pochend wegens ijdele uitzichten, terwijl gij de hand verheft tegen zijne dienaren’.</note>;</verse>

<verse osisID="2Macc.7.35"> immers gij zijt aan het oordeel van den almachtigen en alzienden God nog niet ontsnapt.</verse>

<verse osisID="2Macc.7.36"> Want mijne broeders zijn, nadat zij thans een geringe smart verduurd hebben, onder het verbond des eeuwigen levens gekomen<note n="1828">Het voor dit leven met God gesloten verbond hebben zij trouw bewaard; daarom heeft God, tot hun loon, het verbond met hen bekrachtigd, dat hun het eeuwige leven waarborgt.</note>; maar gij, gij zult naar Gods oordeel rechtmatige straffen ondergaan voor uwen hoogmoed.</verse>

<verse osisID="2Macc.7.37"> Ik daarentegen, evenals mijne broeders, geef mijne ziel en mijn lichaam prijs voor de voorvaderlijke wetten, terwijl ik God aanroep, dat Hij spoediger ons volk moge genadig worden en gij onder folteringen en geesels moogt belijden, dat Hij alleen God is.</verse>

<verse osisID="2Macc.7.38"> Maar voor mij en mijne broe- ders zal er een einde komen aan de gramschap van den Almachtige, waarmede geheel ons geslacht te recht is overladen geworden.</verse>

<verse osisID="2Macc.7.39"> Toen woedde de koning, in toorn ontstoken, met grooter wreedheid tegen dezen dan tegen allen, daar hij verbitterd was, dat hij bespot was geworden.</verse>

<verse osisID="2Macc.7.40"> Ook deze is aldus vlekkeloos gestorven met een onbeperkt vertrouwen op God.</verse>

<verse osisID="2Macc.7.41"> Ten laatste heeft na de zonen ook de moeder den dood ondergaan.</verse>

<verse osisID="2Macc.7.42"> Zoo is er dan over de offeranden en de buitensporige wreedheden genoeg gezegd.</verse>

</chapter>

      
<chapter osisID="2Macc.8">
 

<title>Hoofdstuk VIII.</title>
<p>Judas de Machabeër verzamelt een leger van trouwe Israëlieten en behaalt vele voordeelen op den vijand (v. 1-7). Philippus, landvoogd van Judea, vraagt hulp aan Ptolemeüs, landvoogd van Coelesyrië, die hem een leger zendt onder aanvoering van Nicanor (v. 8-10). Plannen van Nicanor; vrees der Joden (v. 11-16). Judas moedigt de zijnen aan, verslaat den vijand en behaalt grooten buit (v. 17-28). Ondergang der vijanden van Israël, vlucht van Nicanor (v. 29-36).</p>


<verse osisID="2Macc.8.1"> Judas de Machabeër nu en die bij hem waren<note n="1829">Zie V 27 en I Mach. III 2 volg.</note>, kwamen heimelijk in de sterkten, en door het oproepen van bloedverwanten en vrienden en het aanwerven dergenen, die in het Jodendom volhard hadden, brachten zij zes duizend man aan hunne zijde te velde.</verse>

<verse osisID="2Macc.8.2"> En zij riepen tot den Heer, dat Hij zou nederzien op het volk, hetwelk door allen vertrapt werd, en Hij zich zoude ontfermen over den tempel, die door de goddeloozen werd ontheiligd<note n="1830">Zie I Mach. I 23 volg.</note>;</verse>

<verse osisID="2Macc.8.3"> dat Hij ook erbarmen zou hebben over den ondergang der stad, die spoedig geslecht zou worden, en de stem des bloeds, dat tot Hem riep, zou hooren,</verse> 


<verse osisID="2Macc.8.4"> dat Hij eveneens mocht gedachtig wezen aan de allerwederrechtelijkste moorderijen van onschuldige kinderen<note n="1831">Vgl. VI 10 en I Mach. I 64.</note> en aan de godslasteringen, die zijnen naam waren aangedaan, en dat Hij daarover in gramschap zou ontsteken.</verse>

<verse osisID="2Macc.8.5"> De Machabeër nu, die eene legerbende bijeengebracht had, werd den heidenen onwederstaanbaar; want Gods toorn had zich in barmhartigheid veranderd<note n="1832">Vgl. VII 38.</note>,</verse>

<verse osisID="2Macc.8.6"> en onverwachts sterkten en steden overrompelende, stak hij die in brand, en terwijl hij gunstige stellingen bezette, bracht hij den vijanden niet weinige nederlagen toe.</verse>

<verse osisID="2Macc.8.7"> Vooral des nachts begaf hij zich op dergelijke tochten, en de mare van zijne dapperheid verspreidde zich alom.</verse>

<verse osisID="2Macc.8.8"> Toen Philippus dan zag<note n="1833">Vgl. V 22.</note>, dat de man van lieverlede vorderingen maakte en de ondernemingen vrij dikwijls voor hem goed uitvielen, schreef hij aan Ptolemeüs, landvoogd van Coelesyrië en Phenicië, opdat deze in 's konings belangen hulp zou verleenen<note n="1834">Vgl. V 22; IV 45 en I Mach. III 38.</note>.</verse>

<verse osisID="2Macc.8.9"> Deze zond nu met spoed Nicanor, zoon van Patroclus, eenen vriend uit de aanzienlijken, nadat hij hem uit verschillende volkeren niet minder dan twintig duizend wapenknechten gegeven had, om het geheele Joodsche volk uit te roeien, terwijl hij hem daarenboven Gorgias had toegevoegd, die een krijgsman en in oorlogszaken zeer ervaren was<note n="1835">Blijkens I Mach. III 38 was Ptolemeüs daarmede belast door Lysias, die (I Mach. III 32) door Antiochus tot bestuurder der tusschen den Euphraat en den Nijl gelegen landen was aangesteld. Als opperbevelhebber van het leger, dat (naar I Mach. III 39) 40,000 man en 7000 ruiters telde, gaf hij dan aan Nicanor en Gorgias een leger mede van 20,000 wapenknechten.</note>.</verse>

<verse osisID="2Macc.8.10"> Nicanor nu besloot voor den koning de schatting, die aan de Romeinen moest betaald worden ten bedrage van twee duizend talenten<note n="1836">Vgl. I Mach. VIII 7 en III 41.</note>, aan te zuiveren uit de gevangenneming der Joden.</verse> 


<verse osisID="2Macc.8.11"> En onverwijld zond hij naar de zeesteden eene oproeping tot aankoop van Joodsche slaven, met belofte van negentig slaven te zullen afstaan voor een talent<note n="1837">Zijn hier Attische talenten bedoeld, dan wilde hij ieder slaaf voor nagenoeg twintig gulden verkoopen en hoopte Nicanor 180,000 Joden gevangen te nemen.</note> - zonder acht te geven op de wraak, die hem van den kant des Allerhoogsten zou achterhalen.</verse>

<verse osisID="2Macc.8.12"> Toen Judas het nu te weten kwam, gaf hij aan de Joden, die bij hem waren, kennis van Nicanor's aankomst.</verse>

<verse osisID="2Macc.8.13"> Eenigen nu van hen, vol schrik en zonder geloof aan Gods gerechtigheid, sloegen op de vlucht.</verse>

<verse osisID="2Macc.8.14"> Anderen daarentegen verkochten wat zij nog overhadden<note n="1838">Om althans eenige hulpmiddelen te hebben in hunnen weerstand verkochten zij wat zij nog overhadden na al de kwellingen, die hun waren aangedaan door Menelaüs, Jason, Antiochus en Apollonius. Vgl. IV 25; V 6, 11, 24.</note> en smeekten tevens den Heer hen te verlossen van den goddeloozen Nicanor, die hen verkocht had, vooraleer hij tot een treffen gekomen was,</verse>

<verse osisID="2Macc.8.15"> en zulks zoo niet om hunnentwil, dan toch om wille van het verbond, dat ten opzichte hunner vaderen bestond, en wegens het uitroepen over hen van zijnen heiligen en heerlijken naam<note n="1839">Omdat zij naar zijnen naam ‘het volk des Heeren’ genoemd werden.</note>.</verse>

<verse osisID="2Macc.8.16"> Nadat de Machabeër de zeven duizend<note n="1840">Gr.: ‘zes duizend’. Vgl. v. 1 en noot 14.</note>, die bij hem waren, samengeroepen had, bad hij hen, zich niet met de vijanden te verzoenen, en de menigte der vijanden, die wederrechtelijk tegen hen in aantocht waren, niet te vreezen, maar dapper te strijden,</verse>

<verse osisID="2Macc.8.17"> den smaad voor oogen hebbende, die boosaardig door genen aan de heilige plaats was aangedaan, evenals de verongelijking der met spotternij bejegende stad, en daarenboven de omverwerping van de instellingen der voorouders.</verse>

<verse osisID="2Macc.8.18"> Want zij vertrouwen wel op hunne wapenen, zoo sprak hij, en tevens op hunne stoutmoedigheid; maar wij, wij stellen ons vertrouwen op den almachtigen Heer, die bij machte is èn degenen, die tegen ons aanrukken, èn de geheele wereld met éénen wenk te vernietigen.</verse>

<verse osisID="2Macc.8.19"> Ook herinnerde hij hen aan Gods ondersteuningen, die den voorouders te beurt gevallen waren, en dat er onder Sennacherib honderd vijf en tachtig duizend waren omgekomen,</verse>

<verse osisID="2Macc.8.20"> en aan den strijd, dien zij tegen de Galaten in Babylonië gevoerd hadden, zoodat, toen men handgemeen werd en de Macedonische bondgenooten weifelden, zij, in het geheel met slechts zes duizend, er honderd en twintig duizend neervelden, wegens de hun uit den hemel verleende hulp, waarom zij zeer vele gunsten verwierven<note n="1841">Galaten streden als huurlingen tegen het Syrische rijk, waartoe ook Babylonië behoorde, ten tijde van Antiochus Soter en van Antiochus den Groote. Mogelijk is hier sprake van eenen oorlog onder Antiochus Soter, waarschijnlijker van een tocht, dien de laatste ondernam tegen Molo, landvoogd van Medië, welke tegen hem was opgestaan. De Grieksche tekst heeft: ‘hoe zij allen handgemeen werden ten getale van 8000 benevens 4000 Macedoniërs, en de Macedoniërs weifelden’ enz. Door Macedoniërs wordt hier het Syrisch-Grieksche leger aangeduid. Dat een leger van zes duizend man eenen vijand, die er honderd en twintig duizend (namelijk Galaten en anderen) telde, versloeg, was ongetwijfeld geen gewone zaak, al komen er enkele voorbeelden van dergelijke overwinningen in de geschiedenis voor. Dit deed dan ook Judas met grond veronderstellen, dat den Joden een buitengewone hulp uit den hemel daartoe verleend werd. Mogelijk blijft het, dat het bericht, waarop Judas steunde, overdreven was; immers de gewijde schrijver haalt hier slechts aan, dat Judas dat cijfer noemde, zonder daarom de juistheid dier opgave van Judas te willen bevestigen.</note>.</verse>

<verse osisID="2Macc.8.21"> Door die woorden werden zij met standvastigheid vervuld en bereidvaardig om voor wetten en vaderland te sterven<note n="1842">De Grieksche tekst voegt hierbij: ‘hij (nl. Judas) verdeelde het leger in vier afdeelingen’.</note>.</verse>

<verse osisID="2Macc.8.22"> Hij stelde dan tot aanvoerders voor beide legerafdeelingen zijne broeders Simon en Joseph en Jonathas aan, en plaatste onder het bevel van ieder vijftienhonderd man<note n="1843">In plaats van Joseph schijnt hier Joannes te moeten staan, daar Judas geenen broeder van dien naam had (zie I Mach. II 2; IX 36, 38; II Mach. X 19). Sommigen meenen, dat Joseph als bloedverwant van Judas hier tot diens broeders gerekend wordt. Daar Judas aan ieder het bevel over vijftienhonderd man gaf, bleven hem, als aanvoerder der eerste afdeeling (v. 23), naar den Griekschen tekst (v. 16) evenveel soldaten over; naar de Vulgaat daarentegen tweeduizend vijfhonderd man. Vgl. I Mach. III 55.</note>.</verse> 


<verse osisID="2Macc.8.23"> Toen hun daarenboven nog het heilige book door Esdras was voorgelezen en hun tot leus ‘Gods hulp’ gegeven was, werd hij zelf als aanvoerder der eerste afdeeling slaags met Nicanor<note n="1844">In plaats van Esdras heeft het Gr. ‘Eleazar’, waardoor misschien de broeder van Judas wordt aangeduid, die dan als priester het leger van Judas vergezelde en ter aanmoediging eenige plaatsen uit het heilige boek der Wet voorlas.</note>.</verse>

<verse osisID="2Macc.8.24"> En daar de Almachtige hun ter hulp kwam, doodden zij meer dan negen duizend man<note n="1845">De veldslag werd geleverd te Emmaüs. Zie I Mach. IV noot 1 en 9.</note>, en dreven zij het grootste gedeelte van Nicanor's leger, dat door wonden afgemat was, op de vlucht.</verse>

<verse osisID="2Macc.8.25"> Nadat zij daarenboven de geldsommen dergenen, die gekomen waren om hen te koopen, genomen hadden, vervolgden zij hen naar alle kanten.</verse>

<verse osisID="2Macc.8.26"> Maar door het uur belet<note n="1846">De slag had plaats op een Vrijdag; tegen zonsondergang begon de sabbat, dien zij zooveel mogelijk wilden vieren.</note>, keerden zij terug; want het was daags voor den sabbat, weshalve zij in het nazetten niet volhardden;</verse>

<verse osisID="2Macc.8.27"> maar hunne wapenen en buit verzameld hebbende, vierden zij den sabbat, terwijl zij God prezen, die hen op dien dag bevrijd had, door het begin zijner barmhartigheid over hen te doen nederdalen.</verse>

<verse osisID="2Macc.8.28"> Maar na den sabbat verdeelden zij den buit onder de zwakken en de weezen en de weduwen, en het overige behielden zij met de hunnen.</verse>

<verse osisID="2Macc.8.29"> Toen dit dan geschied was, werd door allen een gemeenschappelijk smeekgebed verricht en vroegen zij den barmhartigen Heer, dat Hij zich voor altoos met zijne dienaren zou verzoenen<note n="1847">Zij baden God, dat Hij de bewijzen zijner barmhartigheid, die Hij hun begonnen had te toonen (vgl. v. 27), door nieuwe zou doen volgen en hen, tot teeken der geheele kwijtschelding hunner zonden, voor altoos (of ‘volkomen’) van hunne vijanden zou bevrijden.</note>.</verse>

<verse osisID="2Macc.8.30"> En van degenen, die met Timotheüs en Bacchides tegen hen strijd voerden, doodden zij meer dan twintig duizend man, en zij vermeesterden de hoog gelegen sterkten; en zij verdeelden velerlei buit, terwijl zij een gelijk aandeel aan de zwakken, weezen en weduwen, maar ook aan de ouderen van dagen toe wezen<note n="1848">Timotheüs en Bacchides werden tot dusverre in II Mach. nog niet vermeld, alhoewel de schrijver hier van hen als van bekende personen spreekt; vermoedelijk was van beiden in het werk van Jason reeds melding gemaakt, maar had zijn verkorter dit als van minder belang overgeslagen. Dat beide veldheeren met Nicanor, waarschijnlijk als zijne onderbevelhebbers, aan het hoofd van een aanzienlijk leger in Judea vielen, blijkt uit hetgeen hier gezegd wordt. Of beiden dezelfden zijn, die I Mach. V 6; II Mach. X 24, 32, 37; XII 2 volg. en I Mach. VII 8 genoemd worden, is niet met alle zekerheid te bepalen. Zie X noot 18.</note>.</verse>

<verse osisID="2Macc.8.31"> En nadat zij zorgvuldig hunne wapenen hadden verzameld, borgen zij alles op in geschikte plaatsen, maar brachten den overigen buit naar Jerusalem.</verse>

<verse osisID="2Macc.8.32"> Ook doodden zij Philarches, die een metgezel van Timotheus was<note n="1849">Wie Philarches en (v. 33) Callisthenes waren, is niet verder bekend; deze laatste had de heilige poorten van den tempel verbrand.</note>, een goddeloos man, die in vele opzichten de Joden gekweld had.</verse>

<verse osisID="2Macc.8.33"> En toen zij zegefeesten te Jerusalem vierden, hebben zij dengene, die de heilige poorten in brand gestoken had, te weten Callisthenes, nadat hij in zeker huis gevlucht was, verbrand, zoodat hij een verdiend loon ontving voor zijne goddeloosheden.</verse>

<verse osisID="2Macc.8.34"> De oversnoode Nicanor echter, die duizend handelaars ten verkoop der Joden had medegebracht,</verse>

<verse osisID="2Macc.8.35"> kwam, met Gods hulp vernederd door degenen, die hij voor niets geacht had, na aflegging van zijn eeregewaad<note n="1850">Om niet nerkend te worden, legde hij al zijne onderscheidingsteekenen af.</note> door de binnenlanden vluchtend, alleen te Antiochië aan, het toppunt van tegenspoed bereikt hebbende door den ondergang van zijn leger.</verse>

<verse osisID="2Macc.8.36"> En hij, die den Romeinen beloofd had de schatting te zullen uitbetalen uit de gevangenneming te Jerusalem, verkondigde nu, dat de Joden God tot beschermer hadden en om zijnentwille onkwetsbaar waren, aangezien zij de door Hem gestelde wetten naleefden.</verse>

</chapter>

      
<chapter osisID="2Macc.9">
 

<title>Hoofdstuk IX.</title><p>Antiochus wordt met schande uit Perzië teruggedreven (v. 1-3). Hij wil zijne nederlaag op de Joden wreken, maar wordt door God met eene ongeneeslijke kwaal getroffen (v. 4-10). Hij erkent Gods macht, doet allerlei beloften (v. 11-17) en schrijft aan de Joden eenen aanbevelingsbrief voor zijnen zoon (v. 18-27). Dood van Antiochus en vlucht van Philippus (v. 28-29).</p>


<verse osisID="2Macc.9.1"> Terzelfder tijd kwam Antiochus met schande terug uit Perzië<note n="1851">Vgl. I Mach. III 31, 37.</note>.</verse>

<verse osisID="2Macc.9.2"> Want hij was de stad binnengerukt, die Persepolis genoemd wordt, en poogde den tempel te plunderen en de stad te onderdrukken; daar echter het volk te wapen liep, werden zij op de vlucht gedreven; en zoo gebeurde het, dat Antiochus, na gevlucht te zijn, met schande terugkeerde<note n="1852">Persepolis, de hoofdstad van Perzië, lag bij het vereenigingspunt van de rivieren Araxes (heden Bendamir) en Medus (heden Poelivar), in eene thans Merdasjt genoemde vlakte. Het is echter zeer twijfelachtig of deze stad hier bedoeld wordt, daar zij niet in ‘Elymaïs’ lag, zooals I Mach. VI 1 wordt aangeduid. Velen meenen, dat Persepolis hier niets anders beteekent dan ‘stad van Perzië’ of ‘der Perzen’. Vgl. I Mach. VI noot 1 en 2.</note>.</verse>

<verse osisID="2Macc.9.3"> En toen hij nabij Ecbatana was gekomen, vernam hij wat er tegen Nicanor en Timotheus verricht was<note n="1853">Ecbatana was de naam van twee steden in Medië, waarvan de eene de hoofdstad van noordelijk Medië was en heden Takti-Soleiman heet; de andere was de hoofdstad van zuidelijk of Groot-Medië en wordt thans Hamadan genoemd. Allerwaarschijnlijkst wordt hier van deze laatste gesproken. Zij lag op tamelijk grooten afstand ten noorden van Persepolis. Daar blijkens I Mach. VI 4, Antiochus ‘naar Babylonie’ terugkeerde en hij de boodschap omtrent de nederlaag van Nicanor ‘in Perzië’ (I Mach. VI 5) ontving, kan men uit hetgeen hier gezegd wordt opmaken, dat Antiochus op zijne vlucht uit Perzië zich eerst noordwaarts, naar Ecbatana had willen begeven, maar dat hij nabij Ecbatana, d.i. op den weg daarheen, bij de grens tusschen Perzië en Medië, de nederlaag van Nicanor vernam en op dat bericht (v. 4) besloot, niet verder naar het noorden, maar westwaarts naar Babylonië te spoeden om van daar eenen krijgstocht in Palestina te ondernemen. Volgens Polybius en Porphyrius bij den H. Hiër. stierf hij op weg daarheen, te Tabes of Tabae.</note>.</verse>

<verse osisID="2Macc.9.4"> Opgeblazen in zijnen toorn, meende hij nu, dat hij de krenking dergenen, die hem op de vlucht gedreven hadden, op de Joden kon doen terugvallen; en hij beval daarom zijnen wagen te doen voortrennen, terwijl hij zonder ophouden doorreisde, daar het gericht des Hemels hem praamde, omdat hij zoo trots gezegd had, dat hij naar Jerusalem komen en het tot een begraafplaats der Joden zou maken<note n="1854">Hij wilde nl. alle Joden onder de puinhoopen van Jerusalem bedelven.</note>.</verse>

<verse osisID="2Macc.9.5"> Maar de Heere God van Israël, die alles ziet, sloeg hem met een ongeneeslijke en onzichtbare kwaal. Want zoodra hij juist dat gezegde geëindigd had, greep hem een gruwelijke ingewandspijn aan en bittere inwendige smarten,</verse>

<verse osisID="2Macc.9.6"> en zulks wel verdiend, aangezien hij met vele en nieuwe folteringen de ingewanden van anderen gepijnigd had; en toch liet hij geenszins af van zijne boosheid.</verse>

<verse osisID="2Macc.9.7"> Daar hij nu ook nog vol van hoogmoed was, in zijn gemoed vuur ademde tegen de Joden en bevel gaf aan de zaak spoed bij te zetten, gebeurde het, dat hij, in zijne onstuimige vaart, uit den wagen viel en dat door de zware botsing van zijn lichaam zijne ledematen verwrikt werden.</verse>

<verse osisID="2Macc.9.8"> En hij, die ook aan de golven der zee meende te gebieden - vol als hij in bovenmenschelijke mate was van hoogmoed - en de verhevenheden der bergen op een unster te wegen<note n="1855">De hoogmoed van Antiochus was niet menschelijk meer, maar inderdaad duivelsch, doordien hij zich een God waande. De heerschappij over de golven der zee en het wegen der bergen wordt in de H. Schrift aan Gods almacht toegeschreven. Vgl. Job XXXVIII 11; Ps. LXIV 7, 8; LXXXVIII 10; CV 9; Is. XL 12 en LI 15.</note>, werd nu, nadat hij tegen den grond ternedergeworpen was, op een draagstoel vervoerd, terwijl hij door zichzelven getuigenis aflegde van Gods klaarblijkelijke macht,</verse>

<verse osisID="2Macc.9.9"> zoodat uit het lichaam van den goddelooze wormen krielend te voorschijn kwamen en dat, terwijl hij in smarten voortleefde, zijn vleesch afrotte en daarenboven het leger van zijnen reuk en stank overlast had<note n="1856">De ziekte van Antiochus was waarschijnlijk de helminthiasis, veroorzaakt door wormen, die de ingewanden doorboren of daarin etterende wonden veroorzaken. Aan dezelfde ziekte stierven Herodes de Groote, de kindermoorder (volgens Flav. Jos.), Herodes Agrippa, die den H. Jacobus ombracht (zie Act. XII 23), keizer Maximianus (volgens Eusebius) en andere vervolgers en vijanden der Kerk.</note>.</verse> 


<verse osisID="2Macc.9.10"> En die kort te voren meende tot aan de sterren des hemels te reiken, dien kon niemand dragen om den ondraaglijken stank.</verse>

<verse osisID="2Macc.9.11"> Thans begon hij dan, aan den fellen hoogmoed onttogen, tot zelfkennis te komen, aangemaand als hij werd door de straf van God, daar ieder oogenblik zijne smarten toenamen.</verse>

<verse osisID="2Macc.9.12"> En, daar hij ook zelf zijnen stank niet meer kon verdragen, sprak hij aldus: Het is recht, aan God onderworpen te zijn en dat een sterveling zich niet aan God gelijk wane<note n="1857">Zoo vervulde hij de voorspelling van den zevenden der Machabeën. Zie II Mach. VII 37</note>.</verse>

<verse osisID="2Macc.9.13"> Intusschen bad deze booswicht den Heer, van wien hij geen barmhartigheid zou verwerven<note n="1858">Omdat zijn berouw geen bovennatuurlijke beweegredenen had en niet uit den grond des harten voortkwam.</note>.</verse>

<verse osisID="2Macc.9.14"> En de stad, naar welke hij spoedde om ze met den grond gelijk en tot een algemeene begraafplaats te maken, wenschte hij thans in vrijheid te stellen.</verse>

<verse osisID="2Macc.9.15"> En de Joden, van welke hij gezegd had, dat hij ze zelfs geene begrafenis zou waardig achten, maar ze tot aas aan de vogels en wilde dieren te zullen geven en ze met de kleine kinderen te zullen uitroeien, die beloofde hij thans gelijk te zullen stellen met de Atheners<note n="1859">Hij zou hun niet enkel de voorrechten der burgers van Antiochië (vgl. IV 9), maar zelfs die der Atheners verleenen, namelijk hen geheel vrij en onafhankelijk maken.</note>,</verse>

<verse osisID="2Macc.9.16"> en dat hij ook den heiligen tempel, dien hij eerst geplunderd had, met uitgelezen geschenken zou versieren en de heilige vaten vermeerderen en de kosten met betrekking tot de offeranden uit zijne inkomsten zou bestrijden;</verse>

<verse osisID="2Macc.9.17"> daarenboven, dat hij ook Jood zoude worden<note n="1860">Dat hij den God der Joden als den waren God zou erkennen en Hem eeren en dienen gelijk zij.</note> en dat hij alle plaatsen van den aardbol zou doorloopen en Gods macht verkondigen.</verse>

<verse osisID="2Macc.9.18"> Daar echter de pijnen niet ophielden (want Gods rechtvaardig gericht was over hem gekomen), schreef hij in wanhoop bij wijze van smeekschrift eenen brief, die het volgende behelsde:</verse>

<verse osisID="2Macc.9.19"> Aan de uitstekende burgers, de Joden, wenscht de koning en vorst Antiochus overvloedig heil en welstand en geluk.</verse>

<verse osisID="2Macc.9.20"> Indien gij welvarend zijt en uwe kinderen, en u alles naar wensch gaat, betuigen wij den grootsten dank<note n="1861">Gr.: ‘aan God, terwijl wij onze hoop stellen op den Hemel’.</note>.</verse>

<verse osisID="2Macc.9.21"> Ook heb ik, die mij in ziekelijken toestand bevind, maar aan u met welwillendheid gedachtig ben, nu ik uit de Perzische gewesten teruggekeerd en door eene zware ziekte aangetast ben, het noodig geacht, voor het gemeenschappelijk welzijn zorg te dragen,</verse>

<verse osisID="2Macc.9.22"> terwijl ik niet aan mij zelven wanhoop, maar groote hoop heb, aan de ziekte te ontkomen<note n="1862">Om niet te laten blijken, dat alleen de nood hem dwingt, en om de Joden niet overmoedig te maken, zoekt hij zijnen toestand te verbloemen, en neemt hij den schijn aan (v. 23-25), alsof hij alleen voor de belangen van den staat bezorgd was.</note>.</verse>

<verse osisID="2Macc.9.23"> Maar in aanmerking nemende, dat ook mijn vader, ten tijde dat hij in de bovenlanden een leger aanvoerde, aanwees, wie na hem de heerschappij zou overnemen<note n="1863">Antiochus de Groote had zijnen oudsten zoon Antiochus Philopator als zijnen opvolger aangewezen.</note>,</verse>

<verse osisID="2Macc.9.24"> opdat, indien er eenige tegenspoed voorviel of een moeielijkheid geboodschapt werd, diegenen, die in de gewesten waren, wetende, aan wien het oppergezag nagelaten was, zich niet zouden verontrusten;</verse>

<verse osisID="2Macc.9.25"> daarenboven er op acht gevend, dat in de buurt alle machthebbers en naburen op gelegenheden loeren en den uitslag afwachten, heb ik als koning aangewezen mijnen zoon Antiochus, dien ik bij mijne herhaalde tochten naar de bovenlanden aan velen van u heb aanbevolen; en ik heb hem geschreven hetgeen hierbij gevoegd is<note n="1864">Antiochus had wel grond om te veronderstellen, dat zijn jonge zoon Antiochus Eupator mededingers zou vinden, te meer omdat hij zelf ten nadeele van Demetrius, zoon van Seleucus, den troon overweldigd had. Daarom trachtte hij de Joden voor zijnen zoon te winnen. Wat hij aan zijnen zoon geschreven had, wordt door den schrijver van II Mach. niet herhaald.</note>.</verse>

<verse osisID="2Macc.9.26"> Ik bid u dus en vraag u, dat, gedachtig aan de weldaden in het algemeen en in het bijzonder, iedereen de trouw beware ten opzichte van mij en van mijnen zoon<note n="1865">Het hier, v. 19-27, aangehaalde schrijven was waarschijnlijk in denzelfden vorm, met een kleine wijziging in den aanhef, ook aan de bewoners der andere gewesten van zijn rijk verzonden; mogelijk kon hij zich bij dezen beter op vroeger bewezen weldaden beroepen dan bij de Joden; intusschen bevatte het begeleidend schrijven, waarvan in v. 25 gesproken wordt, waarschijnlijk een en ander ter gunste der Joden in het bijzonder, zoodat Antiochus met het oog daarop meende van zijne goedertierenheid te kunnen gewagen.</note>.</verse>

<verse osisID="2Macc.9.27"> Want ik vertrouw, dat hij met gematigdheid en goedaardigheid zal handelen en dat hij èn mijne bedoeling involgen èn inschikkelijk voor u zal zijn.</verse>

<verse osisID="2Macc.9.28"> Zoo is dan die moordenaar en godslasteraar allerzwaarst getroffen, en, evenals hij anderen behandeld had, buitenshuis, in het gebergte<note n="1866">Tabes of Tabae, waar hij stierf (vgl. I Mach. VI noot 13), lag in een bergachtige streek.</note>, een ellendigen dood gestorven.</verse>

<verse osisID="2Macc.9.29"> Philippus, zijn zoogbroeder, voerde zijn lijk weg en, daar hij den zoon van Antiochus vreesde, begaf hij zich naar Ptolemeüs Philometor in Egypte<note n="1867">Philippus was door Antiochus (vgl. I Mach. VI 14-15) tot regent des rijks en tot voogd van zijnen zoon Antiochus Eupator aangesteld; deze stond intusschen onder den invloed van Lysias, aan wien zijn vader hem ter opvoeding had toevertrouwd en dien hij tot bestuurder des rijks in Syrië en Palestina had aangesteld; daarom had Philippus wel reden om Antiochus Eupator te vreezen (vgl. I Mach. III 32-33) en begaf hij zich naar Egypte om de hulp in te roepen van Ptolemeüs Philometor. Blijkens I Mach. VI 55-63 vermeesterde hij eerst Antiochië, maar werd hij daarna door Lysias overwonnen. Flavius Josephus zegt, dat Philippus bij de inneming van Antiochië door Lysias gedood werd; sommigen meenen, dat dit eene bloot door hem als feit voorgestelde gissing is, die haren grond waarschijnlijk daarin vond, dat het Eerste Boek der Machabeën verder van Philippus geen gewag maakt, waaruit Fl. Jos. dan afgeleid heeft, dat Philippus bij genoemde gelegenheid omkwam; ook plaatsen zij de vlucht van Philippus naar Egypte na zijnen ongelukkigen oorlog tegen Antiochus en Lysias, aan wier wraak hij zich ten hove van Ptolemeüs wilde onttrekken.</note>.</verse>

</chapter>

      
<chapter osisID="2Macc.10"> 
 

<title>Hoofdstuk X.</title>
<p>Reiniging van den tempel en instelling van een gedenkdag (v. 1-8). Antiochus Eupator volgt zijnen vader op en stelt Gorgias als landvoogd aan, terwijl Ptolemeüs Macer door vergif omkomt (v. 9-13). Gorgias voert oorlog tegen de Joden; dezen vermeesteren de vestingen der Idumeërs (v. 14-20). Judas straft eenige verraders en doodt een groot aantal vijanden (v. 21-23). Timotheüs rukt met een groot leger op naar Judea; Judas trekt tegen hem te velde; verschijning van vijf hemelsche ruiters; nederlaag van Timotheüs (v. 24-31); hij vlucht naar Gazara en wordt bij de inneming dezer stad door de Joden gedood (v. 32-38).</p>


<verse osisID="2Macc.10.1"> De Machabeër dan en die met hem waren, heroverden onder Gods bescherming den tempel en de stad<note n="1868">Vgl. VIII 1-36 en I Mach. IV 36 volg.</note>;</verse>

<verse osisID="2Macc.10.2"> de altaren nu, welke de vreemdelingen in de straten hadden opgericht, benevens de afgodstempels brak hij af;</verse>

<verse osisID="2Macc.10.3"> en na de reiniging des tempels bouwden zij een nieuw altaar; en nadat zij vuur geslagen hadden uit vuursteenen, droegen zij na twee jaren tijds offers op<note n="1869">Op het nieuwe brandofferaltaar. Volgens I Mach. I 57 en IV 52 geschiedde dit drie jaren nadat de tempel verontreinigd was geworden. Wil men hier geen schrijffout aannemen, dan moet men de twee jaren hier rekenen sedert het optreden van Judas den Machabeër als aanvoerder des volks.</note> en zetten reukwerk, lampen en toonbrooden voor.</verse>

<verse osisID="2Macc.10.4"> Toen dit nu gedaan was, vroegen zij, ter aarde neergeworpen, den Heer, om niet meer in zulke rampen te geraken, maar ook om, bijaldien zij ooit zondigden, genadiger door Hem gestraft en niet aan vreemde en godlasterende menschen overgeleverd te worden.</verse>

<verse osisID="2Macc.10.5"> Op den dag nu, waarop de tempel door de vreemdelingen bezoedeld was geworden, op dienzelfden dag gebeurde het, dat de reiniging geschiedde, op den vijf en twintigsten der maand, die Casleu heet.</verse>

<verse osisID="2Macc.10.6"> En met blijdschap vierden zij acht dagen, naar de wijze van het loofhuttenfeest<note n="1870">Vgl. II Mach. I 9, 18 en I Mach. IV 59.</note>, gedachtig, dat zij vóór een korten tijd den plechtigen loofhuttendag op de bergen en in de holen, als wilde dieren, gevierd hadden.</verse>

<verse osisID="2Macc.10.7"> Daarom droegen zij klimopstaven<note n="1871">Staven of stokken met loover omvlochten.</note> en groene takken en palmen ter eere van Hem, die welslagen verleend had aan het reinigen van zijne plaats.</verse>

<verse osisID="2Macc.10.8"> En zij bepaalden bij algemeen gebod en voorschrift voor het geheele volk der Joden, dat telken jare die dagen zouden gevierd worden.</verse>

<verse osisID="2Macc.10.9"> En zoo was het dan gesteld met het uiteinde van Antiochus, die de Doorluchtige genoemd wordt.</verse>

<verse osisID="2Macc.10.10"> Thans zullen wij dan omtrent Eupator, den zoon van den goddeloozen Antiochus, mededeelen wat er geschied is, door het geven van een bekort verhaal der onheilen, die in de oorlogen zijn aangericht<note n="1872">Nadat de schrijver het eerste deel van zijn verhaal gesloten heeft met het bericht (v. 1-10) over de reiniging des tempels en de instelling van een gedenkdag, gaat hij thans over tot het tweede gedeelte van zijn verhaal. Zie de Inleiding blz. 250.</note>.</verse>

<verse osisID="2Macc.10.11"> Toen deze namelijk het bewind aanvaard had, stelde hij over de aangelegenheden des rijks een zekeren Lysias, legerhoofd van Phenicië en Syrië, aan<note n="1873">Voor Lysias zie I Mach. III 32, waar hij een man van aanzien en van koninklijken bloede genoemd wordt.</note>.</verse>

<verse osisID="2Macc.10.12"> Want Ptolemeüs, die genoemd werd Macer, had besloten jegens de Joden het recht te handhaven, - en dit vooral wegens het onrecht, dat tegen hen gepleegd was, - en vredelievend met hen te handelen<note n="1874">De schrijver geeft hier aan, hoe het kwam, dat Lysias het beheer voerde over Syrië en Phenicië in het bijzonder; tot dusverre namelijk had Ptolemeüs Macer die landstreken beheerd. Vgl. I Mach. III noot 18. Vroeger een vijand der Joden, werd deze gunstiger voor hen gestemd, toen hij zag, dat zij verongelijkt werden.</note>.</verse>

<verse osisID="2Macc.10.13"> Toen hij echter, om die reden door vrienden<note n="1875">Door hovelingen, vrienden des konings.</note> bij Eupator aangeklaagd, bij herhaling een verrader genoemd werd, omdat hij Cyprus, dat hem door Philometor was toevertrouwd, verlaten had, en hij, na overgegaan te zijn tot Antiochus, den Doorluchtige, ook van dezen was afgevallen, maakte hij door vergif een einde aan zijn leven.</verse> 


<verse osisID="2Macc.10.14"> Gorgias nu, landvoogd geworden, wierf vreemde troepen aan en voerde herhaaldelijk strijd tegen de Joden<note n="1876">Gorgias was onder Lysias als landvoogd aangesteld. Vgl. I Mach. III 38.</note>.</verse>

<verse osisID="2Macc.10.15"> De Joden echter, die goed gelegen sterkten bezet hielden, namen degenen, die uit Jerusalem verdreven waren, op en poogden oorlog te voeren<note n="1877">Gr.: ‘Te gelijker tijd met hem kwelden de Idumeërs, die goed gelegen sterkten in hunne macht hadden, de Joden en trachtten zij door het opnemen dergenen, die van Jerusalem verdreven waren (nl. der afvallige Joden), den oorlog gaande te houden’.</note>.</verse>

<verse osisID="2Macc.10.16"> Degenen evenwel, die zich bij den Machabeër bevonden, smeekten in gebeden den Heer, dat Hij hun tot helper zou zijn, en zij deden eenen aanval op de verschansingen der Idumeërs<note n="1878">Vgl. I Mach. V 3-65.</note>,</verse>

<verse osisID="2Macc.10.17"> en met groot geweld aandringend, vermeesterden zij de stellingen, doodden degenen, die wederstand boden, en brachten er, alles te zamen, niet minder dan twintig duizend om het leven.</verse>

<verse osisID="2Macc.10.18"> Toen echter eenigen<note n="1879">Gr.: ‘negen duizend’. Vgl. I Mach. V 5. De twee torens waren ongetwijfeld verschansingen van vrij grooten omvang of deelen daarvan.</note> in twee zeer sterke torens gevlucht waren en zij alle krijgstuig ter verdediging bezaten,</verse>

<verse osisID="2Macc.10.19"> liet de Machabeër om hen te vermeesteren Simon en Joseph benevens Zacheüs en die met hen waren in tamelijk groote menigte achter, en hij trok zelf af voor meer dringende krijgsbedrijven<note n="1880">Voor Simon en Joseph zie VIII 22. Wie Zacheüs was, is onbekend.</note>.</verse>

<verse osisID="2Macc.10.20"> Zij nu, die bij Simon waren, lieten zich, door hebzucht gedreven, door sommigen, die zich in de torens bevonden, voor geld overhalen, en nadat zij zeventig duizend dubbele drachmen hadden ontvangen, lieten zij er eenigen ontvluchten.</verse>

<verse osisID="2Macc.10.21"> Toen men echter aan den Machabeër geboodschapt had wat er geschied was, vergaderde hij de oversten des volks en bracht ter beschuldiging in, dat zij hunne broeders voor geld verkocht hadden door hunne vijanden te laten ontsnappen.</verse>

<verse osisID="2Macc.10.22"> Hij bracht dus degenen, die tot verraders waren geworden, ter dood en bezette terstond de twee torens<note n="1881">Dat Judas deze verraders ter dood liet brengen, terwijl hij (vgl. XIII 31) anderen slechts met gevangenis strafte, lag waarschijnlijk daaraan, dat het schenden van den banvloek (vgl. I Mach. V 5), die over de belegerden was uitgesproken, een zeer verzwarende omstandigheid was.</note>,</verse>

<verse osisID="2Macc.10.23"> en daar hij met de wapenen in de hand in alles slaagde, bracht hij in de twee verschansingen meer dan twintig duizend man om.</verse>

<verse osisID="2Macc.10.24"> Maar Timotheüs, die te voren door de Joden was overwonnen, riep een leger bijeen van vreemd krijgsvolk, en nadat hij de Aziatische ruiterij had verzameld, kwam hij over, wanende Judea gewapenderhand te veroveren<note n="1882">Voor Timotheüs zie noot 18. Door Aziatische ruiterij worden hier waarschijnlijk troepen bedoeld, die in Oost-Azië, vooral in Medië waren aangeworven.</note>.</verse>

<verse osisID="2Macc.10.25"> De Machabeër evenwel en die bij hem waren, baden bij zijne nadering tot den Heer, - terwijl zij zich het hoofd met aarde bestrooiden en de lendenen met boetkleederen omgordden, -</verse>

<verse osisID="2Macc.10.26"> aan den voet van het altaar neergeworpen, dat Hij hun genadig, maar hunnen vijanden vijandig wezen en hunne tegenstanders tegenstreven mocht, zooals de Wet zegt<note n="1883">Vgl. Exod. XXIII 22.</note>.</verse>

<verse osisID="2Macc.10.27"> En toen zij dan na het gebed de wapenen genomen hadden, trokken zij vrij ver van de stad, en in de nabijheid der vijanden gekomen, maakten zij halt.</verse>

<verse osisID="2Macc.10.28"> Bij het eerste opkomen der zon nu werden beiden handgemeen, terwijl dezen tot waarborg van overwinning en goeden uitslag met de dapperheid den Heer hadden, genen daarentegen den moed tot krijgsoverste bezaten.</verse>

<verse osisID="2Macc.10.29"> Doch in het hevige van den strijd verschenen aan de tegenstanders uit den hemel vijf mannen op paarden met gouden toornen versierd, om den Joden geleide te geven.</verse>

<verse osisID="2Macc.10.30"> Twee van hen, die den Machabeër in hun midden hadden, omschutten hem met hunne wapenen en bewaarden hem ongedeerd; tegen de vijanden daarentegen slingerden zij schichten en bliksems, ten gevolge waarvan dezen èn door blindheid in verwarring gebracht èn, met ontsteltenis vervuld, terneervielen.</verse>

<verse osisID="2Macc.10.31"> Gedood werden er dan twintig duizend vijfhonderd benevens zeshonderd ruiters<note n="1884">Vgl. III 25 volg.; V 2.</note>.</verse>

<verse osisID="2Macc.10.32"> Timotheüs evenwel vluchtte naar Gazara, een sterke vesting, waarover Chaereas het bevel voerde<note n="1885">Welke plaats hier door Gazara bedoeld wordt, is moeielijk te beslissen. Vgl. I Mach. IV noot 9; XIII noot 21; XIV 7. Blijkens v. 37 was Chaereas een broeder van Timotheüs. Omtrent den persoon van dezen en zijne verhouding tot den Timotheüs, die vermeld wordt II Mach. VIII 30, 32, is het moeielijk iets met voldoende zekerheid te bepalen. Daar hier (v. 37) zijn dood vermeld wordt, meenen niet weinigen, dat II Mach. XII 2 volg. aan eenen anderen Timotheüs moet gedacht worden. Zie XII noot 1.</note>.</verse>

<verse osisID="2Macc.10.33"> De Machabeër echter en die zich bij hem bevonden, belegerden met opgewektheid de vesting gedurende vier dagen.</verse>

<verse osisID="2Macc.10.34"> Maar zij, die er in waren, vertrouwende op de sterkte der plaats, lasterden bovenmate en braakten gruwelijke woorden uit.</verse>

<verse osisID="2Macc.10.35"> Maar bij het aanbreken van den vijfden dag naderden twintig jongelingen uit degenen, die zich bij den Machabeër bevonden, in toorn ontstoken wegens de lastering, manmoedig den muur en, met onstuimigen moed voortrukkend, klommen zij naar boven.</verse>

<verse osisID="2Macc.10.36"> Maar ook de anderen, insgelijks naar boven klimmend, begonnen de torens en poorten in brand te steken en de lasteraars zelven levend te verbranden.</verse>

<verse osisID="2Macc.10.37"> Nadat zij dan gedurende twee dagen achter elkander de vesting verwoest hadden, brachten zij Ti- motheüs om, die zich schuil hield, maar ergens<note n="1886">Naar het Gr.: ‘in eenen (drogen) regenbak’ of ‘put’.</note> gevonden werd, en zij doodden zijnen broeder Chaereas en Apollophanes.</verse>

<verse osisID="2Macc.10.38"> Toen nu dit gedaan was, prezen zij in lofzangen en dankliederen den Heer, die groote dingen in Israël gedaan en hun de overwinning geschonken had.</verse>

</chapter>

      
<chapter osisID="2Macc.11">
 

<title>Hoofdstuk XI.</title><p>Lysias trekt met een groot leger tegen de Joden op en slaat het beleg voor Bethsura (v. 1-5). Judas en de zijnen, aangemoedigd door een verschijning, verslaan zijn leger en drijven hem op de vlucht (v. 6-12). Hij sluit een verdrag met Judas (v. 13-15). Brief van Lysias aan de Joden (v. 16-21). Brief van Antiochus aan Lysias (v. 22-26) en aan de Joden (v. 27-32). Brief der Romeinen aan de Joden (v. 34-38).</p>


<verse osisID="2Macc.11.1"> Korten tijd daarna echter verzamelde Lysias, voogd en nabestaande des konings en bewindvoerder, vergramd om hetgeen er geschied was<note n="1887">Deze tweede tocht van Lysias werd voorbereid, terwijl Antiochus Epiphanes nog leefde, maar nam een einde na diens dood, onder de regeering van Antiochus Eupator. Hij moet dus niet verwisseld worden met den eersten tocht van Lysias. Deze had namelijk eerst op bevel van Antiochus Epiphanes (I Mach. IV 28) een leger verzameld van zestig duizend man en vijf duizend ruiters; hij werd echter verslagen met een verlies van vijf duizend man (I Mach. IV 84), waarop hij terstond, dus nog onder de regeering van Antiochus Epiphanes, een nieuw leger verzamelde (I Mach. IV 35), namelijk van tachtig duizend man met de geheele ruiterij (II Mach. XI 2). Intusschen was Antiochus Epiphanes, na het ontvangen van het bericht over de nederlaag van Lysias (I Mach. VI 6), op zijnen terugtocht gestorven en zijn zoon hem opgevolgd. Middelerwijl was Lysias Judea binnengerukt (II Mach. XI 5), maar werd door Judas verslagen met een verlies van elf duizend man en zestienhonderd ruiters, waarop hij met Judas den Machabeër (II Mach. XI 13 volg.) een verdrag sloot, dat door Antiochus Eupator bekrachtigd werd. Het volgende jaar (I Mach. VI 28 en II Mach. XIII 1 volg.) kwamen beiden met een nog grooter leger naar Judea, maar sloten vrede met Judas, toen zij vernamen, dat Philippus uit Perzië terugkwam (I Mach. VI 55 volg.; II Mach. XIII 23 volg.). Ook hier wederom bestaat er tusschen de beide Boeken der Machabeën een volmaakte overeenkomst.</note>,</verse>

<verse osisID="2Macc.11.2"> tachtig duizend man en de geheele ruiterij en trok tegen de Joden op met de bedoeling om de stad in te nemen en tot een woonplaats der heidenen te maken,</verse> 


<verse osisID="2Macc.11.3"> den tempel daarentegen evenals de overige heiligdommen der heidenen tot het winnen van geld te gebruiken en jaarlijks het priesterschap te koop te bieden<note n="1888">Hij wilde belastingen heffen op de inkomsten van den tempel en door jaarlijks het opperpriesterschap, dat naar de Wet erfelijk was, te verkoopen, geld verzamelen en den hoogepriester in volslagen afhankelijkheid houden.</note>.</verse>

<verse osisID="2Macc.11.4"> In geenen deele gedachtig aan Gods macht, maar onbeteugeld van hartstocht, stelde hij zijn vertrouwen op de menigte der voetknechten en op de duizendtallen der ruiters en op tachtig olifanten.</verse>

<verse osisID="2Macc.11.5"> Nadat hij dan Judea binnengerukt en tot bij Bethsura genaderd was, dat in eene engte lag, op een afstand van vijf stadiën van Jerusalem, sloeg hij het beleg voor die vesting<note n="1889">Bethsura (zie I Mach. IV noot 37) lag verder dan vijf stadiën van Jerusalem; men moet dus hier aan een schrijffout denken. De Codex Alexandrinus heeft ‘schoinous pente’, eene maat, die beantwoordt aan honderd vijftig stadiën. Dit is inderdaad de afstand tusschen Jerusalem en het huidige Beth-es-Sur. Sommigen meenen, dat Beit Sahoer, hetwelk dichter bij Jerusalem ligt, beantwoordt aan het hier genoemde Bethsura.</note>.</verse>

<verse osisID="2Macc.11.6"> Toen nu de Machabeër en die bij hem waren vernamen, dat de verschansingen belegerd werden, baden zij met geween en tranen, en tevens al het volk, den Heer, dat Hij eenen goeden engel zou zenden tot heil van Israël.</verse>

<verse osisID="2Macc.11.7"> En de Machabeër greep zelf eerst de wapens en moedigde de anderen aan om te gelijk met hem het gevaar te trotseeren en hunnen broeders hulp te verleenen.</verse>

<verse osisID="2Macc.11.8"> En terwijl zij te zamen met opgewokten moed voorttrokken, verscheen er te Jerusalem vóór hen optrekkend een ruiter in een wit kleed met gouden wapenen, die eene lans zwaaide.</verse>

<verse osisID="2Macc.11.9"> Toen prezen allen te gader den barmhartigen Heer, en zij werden gesterkt in moed om niet alleen door de menschen, maar ook door de wildste dieren en door ijzeren muren heen te dringen.</verse>

<verse osisID="2Macc.11.10"> Zij trokken dus opgewekt voort, daar zij den Helper uit den hemel en den Heer hadden, die zich over hen ontfermde.</verse> 


<verse osisID="2Macc.11.11"> Dan als leeuwen met onstuimigheid op de vijanden aanstormend, velden zij van hen elf duizend voetknechten en zestienhonderd ruiters,</verse>

<verse osisID="2Macc.11.12"> en dreven allen op de vlucht; en vele gewonden van hen ontkwamen, van alles beroofd<note n="1890">Met achterlating van wapenen enz.</note>; maar ook Lysias zelf ontsnapte door een schandelijke vlucht.</verse>

<verse osisID="2Macc.11.13"> En omdat hij niet dwaas was, en hij bij zich het hem toegebrachte verlies overwoog en begreep, dat de Hebreën onoverwinnelijk waren, daar zij steunden op de hulp van den almachtigen God, zond hij tot hen<note n="1891">Lysias had ongetwijfeld ook nog andere beweegredenen om naar eenen wapenstilstand te verlangen; vermoedelijk ontving hij juist toen het bericht omtrent het overlijden van Antiochus Epiphanes (zie noot 1). Door koning (v. 14 en 15) is dus Antiochus Eupator bedoeld.</note>,</verse>

<verse osisID="2Macc.11.14"> en beloofde, dat hij alles zou bewilligen, wat rechtvaardig was, en den koning zou aanzetten om vriend te worden.</verse>

<verse osisID="2Macc.11.15"> De Machabeër nu stemde toe in de beden van Lysias, daar hij in alles het welzijn behartigde, en al wat de Machabeër aan Lysias aangaande de Joden had geschreven, stond de koning toe.</verse>

<verse osisID="2Macc.11.16"> Want er waren aan de Joden door Lysias brieven geschreven, in dezer voege vervat:

Lysias aan het volk der Joden heil!</verse>

<verse osisID="2Macc.11.17"> Joannes en Abesalom<note n="1892">Wie dezen waren, is niet verder bekend.</note>, die door u gezonden waren, hebben bij het overreiken van brieven gevraagd, dat ik hetgeen door hen te kennen gegeven werd, zou vervullen.</verse>

<verse osisID="2Macc.11.18"> Al hetgeen dus aan den koning kon overgebracht worden, heb ik blootgelegd, en hetgeen de zaak gedoogde, heeft hij toegestaan.</verse>

<verse osisID="2Macc.11.19"> Als gij dus de trouw in de zaken onderhoudt, zal ik ook in de toekomst trachten een bewerker van welzijn voor u te wezen.</verse>

<verse osisID="2Macc.11.20"> Omtrent de overige zaken heb ik één voor één mondelings opdracht gegeven zoowel aan genen<note n="1893">Aan genen, d.i. aan Joannes en Abesalom (v. 17).</note> als aan degenen, die door mij gezonden zijn om met u een bespreking te hebben.</verse>

<verse osisID="2Macc.11.21"> Vaart wel! In het jaar honderd acht en veertig, den vier en twintigsten dag der maand Dioscorus<note n="1894">Het jaar 148 van II Mach. viel naar alle waarschijnlijkheid gedeeltelijk samen met het jaar 149 van I Mach. VI 16, of 164 - 163 vóór Christus, het sterfjaar van Antiochus Epiphanes. De maand Dioscorus wordt nergens als Syrische naam eener maand vermeld. Het Gr. heeft: ‘Dios Corinthiou’. Sommigen meenen, dat daardoor de maand ‘Dios’ bedoeld wordt, die bij de Macedoniërs beantwoordt aan onze maand November; anderen zien Dioscorus aan voor eenen naam, waardoor de Cretensers de maand aanduidden, die bij de Macedoniërs ‘Dystrus’ genoemd werd en beantwoorde aan Februari - Maart. Dit laatste komt vrij goed overeen met de dagteekening van den in v. 27-33 vermelden brief, die in Maart-April 164 - 163 geschreven werd.</note>.</verse>

<verse osisID="2Macc.11.22"> De brief van den koning daarentegen behelsde het volgende: Koning Antiochus aan Lysias, zijnen broeder, heil<note n="1895">Daar Antiochus Eupator destijds nog een kind was, droeg deze brief ongetwijfeld slechts zijne handteekening; Lysias was een bloedverwant van Antiochus, die hem daarom den eeretitel van broeder geeft. Vgl. I Mach. X 18.</note>!</verse>

<verse osisID="2Macc.11.23"> Nadat onze vader onder de goden is overgeplaatst<note n="1896">Antiochus Epiphanes had zich bij zijn leven reeds onder de goden geplaatst; er bestaan althans munten, waarop hij God genoemd wordt. Mogelijk werd hij ook na zijnen dood nog als zoodanig beschouwd. Niets belet intusschen hier enkel een uitdrukking van den eerbied te zien, dien Antiochus Eupator aan de nagedachtenis zijns vaders wijdde.</note>, hebben wij, willende, dat degenen, die zich in ons rijk bevinden, zonder onrust leven en hunne zaken behartigen,</verse>

<verse osisID="2Macc.11.24"> gehoord, dat de Joden met mijnen vader niet hebben ingestemd om tot de levenswijze der Grieken te worden gebracht, maar dat zij hunne inzetting willen behouden, en ons daarom vragen, dat hun hunne wettelijke instellingen bewilligd worden.</verse>

<verse osisID="2Macc.11.25"> Derhalve willende, dat ook dit volk rustig zij, hebben wij vastgesteld en beslist, dat de tempel hun worde teruggegeven, opdat zij handelen naar de gewoonte hunner voorouders<note n="1897">Daar de Joden reeds in het bezit van den tempel waren, lag in het teruggeven eene erkenning der rechtsgeldigheid van dat bezit, hetwelk tot dusverre van den kant der Syriërs nog niet voor rechtmatig werd gehouden.</note>.</verse>

<verse osisID="2Macc.11.26"> Gij zult dus goed doen, indien gij tot hen zendt en hun de rechterhand geeft, opdat zij, na het vernemen van onzen wil, welgemoed zijn en voor hun eigen belangen zorgen<note n="1898">Deze brief is niet gedagteekend, maar werd klaarblijkelijk omtrent denzelfden tijd geschreven als de voorafgaande en de volgende.</note>.</verse>

<verse osisID="2Macc.11.27"> De brief des konings aan de Joden was als volgt: Koning Antiochus aan den raad der Joden en aan de overige Joden heil!</verse>

<verse osisID="2Macc.11.28"> Indien gij in welstand verkeert, zijt gij, zooals wij het verlangen; maar ook wij zelven bevinden ons wel.</verse>

<verse osisID="2Macc.11.29"> Menelaüs is tot ons gekomen zeggende, dat gij wilt afkomen naar de uwen, die zich bij ons bevinden<note n="1899">Menelaüs is waarschijnlijk de voormalige hoogepriester, vermeld in IV 23 en 50. Antiochus geeft hier een vrijgeleide aan alle Joden, welke binnen een halve maand hunne volksgenooten in de hem onderworpen gewesten willen bezoeken. Dit verlof schijnt wel vooral verleend te zijn geworden aan degenen, die te Jerusalem en in andere vestingen onder de wapenen waren, en die (naar het Grieksch) verlangden ‘neder te dalen’, d.i. zich in de vlakten te vestigen om zich aldaar aan hunne bezigheden te kunnen wijden. Vandaar dat Antiochus (v. 30) volle vrijheid en veiligheid toezegt onder de door hem bepaalde voorwaarden.</note>.</verse>

<verse osisID="2Macc.11.30"> Aan degenen derhalve, die de reis maken tot aan den dertigsten dag der maand Xanthicus, reiken wij de rechterhand tot veiligheid<note n="1900">De maand Xanthicus der Macedoniërs en Syriërs beantwoordde ongeveer aan de maand Nisan of Maart-April.</note>,</verse>

<verse osisID="2Macc.11.31"> opdat de Joden hunne spijzen en wetten gebruiken zooals eertijds, en niemand van hen op eenigerlei wijze hinder lijde om zaken, die uit onwetendheid begaan zijn<note n="1901">Hierdoor werden de onrechtvaardige wetten afgeschaft, door welke onder Antiochus Epiphanes de Joden tot verzaking van hunnen godsdienst waren gedwongen geworden (vgl. I Mach. I 43 volg.), en straffeloosheid beloofd voor hetgeen te goeder trouw gedaan was. Vgl. I Mach. XIII 39.</note>.</verse>

<verse osisID="2Macc.11.32"> Wij hebben overigens ook Menelaüs gezonden om met u te spreken<note n="1902">Waarschijnlijk had Menelaüs zelf op deze aanbeveling en lastgeving aangedrongen, om, als bemiddelaar, de gunst zijner volksgenooten te verwerven.</note>.</verse>

<verse osisID="2Macc.11.33"> Vaart wel! In het jaar honderd acht en veertig, den vijftienden der maand Xanthicus<note n="1903">Volgens noot 8 in 164 - 163 v.Chr., en allerwaarschijnlijkst in April.</note>.</verse>

<verse osisID="2Macc.11.34"> Maar ook de Romeinen zonden eenen brief, die zoo luidde: Quintus Memmius en Titus Manilius, gezanten der Romeinen, aan het volk der Joden, heil<note n="1904">Deze gezanten worden elders niet vermeld. Dit is echter geen reden om deze opgave voor onjuist te houden. De Romeinen hadden destijds de gewoonte, zich door hunne gezanten in de aangelegenheden van andere volkeren te mengen, vooral om de koningen, die hun minder goed gezind waren, te dwarsboomen. Hier kennen zij zich het recht toe, de bepalingen van den Syrischen vorst te bevestigen (v. 35) en bij de verdere onderhandelingen tusschen hem en de Joden een beslissend woord mede te spreken (v. 36-37).</note>!</verse>

<verse osisID="2Macc.11.35"> Wat de zaken aanbetreft, die Lysias, nabestaande des konings, u toegestaan heeft, hebben ook wij onze toestemming gegeven.</verse>

<verse osisID="2Macc.11.36"> Maar aangaande hetgeen hij geoordeeld heeft, dat voor den koning moest gebracht worden, zendt terstond iemand over, met zorgvuldig onderling overleg, opdat wij beslissen, zooals het u dienstig is; want wij zijn op weg naar Antiochië.</verse>

<verse osisID="2Macc.11.37"> En daarom spoedt u te antwoorden, opdat ook wij weten, hoedanig uw verlangen is.</verse>

<verse osisID="2Macc.11.38"> Vaart wel! In het jaar honderd acht en veertig, den vijftienden der maand Xanthicus<note n="1905">Zie noot 17.</note>.</verse>

</chapter>

      
<chapter osisID="2Macc.12">
 

<title>Hoofdstuk XII.</title>
<p>De vrede wordt opnieuw gestoord; Judas tuchtigt de steden Joppe en Jamnia, verslaat een leger van Arabieren en maakt zich meester van de stad Casphin (v. 1-17). Hij zet den veldtocht tegen Timotheüs voort en verslaat hem (v. 18-23). Timotheüs ontsnapt (v. 24-25). Judas neemt Carnion en Ephron in en spaart Scythopolis (v. 26-31). Hij rukt op tegen Gorgias en verslaat hem (v. 32-37). Begrafenis der gesneuvelde Joden, die heimelijk heidensche offergeschenken bij zich droegen (v. 38-40). Allen erkennen Gods straffende hand; Judas laat te Jerusalem zoenoffers voor de gesneuvelden opdragen (v. 41-46).</p>


<verse osisID="2Macc.12.1"> Toen deze overeenkomsten gesloten waren, begaf zich Lysias naar den koning; de Joden echter hielden zich bezig met akkerbouw.</verse>

<verse osisID="2Macc.12.2"> Maar de achtergeblevenen, Timotheüs en Apollonius, zoon van Gennaeüs, daarbij ook Hieronymus en Demophon en Nicanor, bewind- voerder van Cyprus, lieten hen niet in vrede en rust begaan<note n="1906">De hier genoemde Timotheüs wordt allerwaarschijnlijkst ook genoemd I Mach. V 6; of hij verschillend is van dengene, die vermeld wordt II Mach. X 24, 32, 37 (zie II Mach. X noot 18), wordt door sommigen betwijfeld; dezen meenen, dat de schrijver minder acht geeft op de tijdsorde dan op de gebeurtenissen zelf, en dat hij X 24-37 bereids den laatsten strijd van Timotheüs verhaalt om hier op een zijner vroegere veldtochten terug te komen. - Als zoon van Gennoeus is Apollonius te onderscheiden van zijne naamgenooten, vermeld II Mach. III 5, 7 en IV 21. De drie overige hier vermelde personen zijn niet verder bekend; zij maakten met Timotheüs en Apollonius de door Antiochus Eupator ter gunste der Joden gegeven toezeggingen grootendeels tot een doode letter.</note>.</verse>

<verse osisID="2Macc.12.3"> De inwoners van Joppe intusschen bedreven een schelmstuk van dezen aard: zij noodigden de Joden, wier medeïngezetenen zij waren, uit om schuiten, die zij gereedgemaakt hadden, te bestijgen met vrouwen en kinderen, alsof er geen vijandelijkheden tusschen hen bestonden<note n="1907">De schrijver geeft hier de reden op, waarom Judas vóór zijnen tocht naar Galaäd eenen omweg mankte over Joppe en Jamnia. Zie I Mach. X noot 34 en IV noot 9.</note>.</verse>

<verse osisID="2Macc.12.4"> Toen dezen nu overeenkomstig het gemeenschappelijk besluit der burgerij er ook in toestemden<note n="1908">Namelijk om te gaan spelevaren op zee.</note> en ter oorzake van den vrede geen achterdocht hadden, deden genen er, toen zij in volle zee gekomen waren, niet minder dan tweehonderd verdrinken.</verse>

<verse osisID="2Macc.12.5"> Zoodra Judas deze tegen zijne volksgenooten gepleegde wreedheid vernam, gaf hij bevel aan de mannen, die bij hem waren, en na het aanroepen van God, den rechtvaardigen Rechter,</verse>

<verse osisID="2Macc.12.6"> rukte hij op tegen de moordenaars der broeders en stak des nachts de haven in brand, verbrandde de schuiten, en die voor het vuur gevlucht waren doodde hij met het zwaard<note n="1909">De haven was waarschijnlijk niet, althans niet sterk bevestigd, daarom was het Judas niet moeielijk die te overrompelen en de daaraan liggende gebouwen en werven, evenals de schuiten te verbranden. Hetzelfde geschiedde te Jamnia (v. 8).</note>.</verse>

<verse osisID="2Macc.12.7"> En toen hij dit zoo gedaan had, trok hij af, met het plan om nog eens terug te komen en alle inwoners van Joppe uit te roeien<note n="1910">Gr.: ‘Daar de plaats echter gesloten was, trok hij af’. Waarschijnlijk was Judas niet genoeg voor een geregeld beleg toegerust en wilde hij zijnen tocht naar Galaäd niet vertragen. Het hier aangeduide plan van Judas werd later door zijne broeders ten uitvoer gelegd; Jonathas nam Joppe in (I Mach. X 76), en Simon verdreef daaruit alle heidenen, zoodat Joppe een bij uitstek Joodsche vesting werd (I Mach. XIII 11 en XIV 5, 34).</note>.</verse> 


<verse osisID="2Macc.12.8"> Toen hij intusschen vernomen had, dat die van Jamnia op dezelfde wijze wilden te werk gaan met de Joden, die bij hen woonden,</verse>

<verse osisID="2Macc.12.9"> overviel hij ook die van Jamnia des nachts en stak de haven met de schepen in brand, zoodat de gloed der vlam gezien werd te Jerusalem, tweehonderd veertig stadiën ver<note n="1911">Ongeveer tien uren gaans.</note>.</verse>

<verse osisID="2Macc.12.10"> Toen zij vervolgens reeds negen stadiën ver van daar vertrokken waren en tegen Timotheüs oprukten, vielen hem Arabieren aan met vijf duizend man en vijfhonderd ruiters<note n="1912">Rondzwervende Arabische stammen drongen herhaaldelijk in Palestina binnen. Is de opgave van negen stadiën juist, dan waren de hier vermelde Arabieren waarschijnlijk van den kant van Egypte gekomen. Sommigen meenen echter, dat negen hier een schrijffout is, en dat het hier verhaalde een aanvulling is van hetgeen I Mach. V 25 volg. gezegd wordt omtrent de Nabutheën.</note>.</verse>

<verse osisID="2Macc.12.11"> En toen het gevecht hevig geworden en met Gods hulp voordeelig afgeloopen was, vroegen de overgebleven overwonnen Arabieren aan Judas hun de rechterhand te reiken, terwijl zij beloofden, dat zij weidegronden zouden geven en voor het overige diensten bewijzen<note n="1913">Voor overgebleven heeft het Gr.: ‘rondzwervende’, en in plaats van door weidegronden kan men het Grieksch ook door ‘vee’ vertalen, wat ongetwijfeld door het herdersvolk, de Arabieren, beloofd werd.</note>.</verse>

<verse osisID="2Macc.12.12"> Judas dan van oordeel zijnde, dat zij inderdaad in vele opzichten van dienst waren, beloofde vrede, en, nadat zij de rechterhand gekregen hadden, trokken zij af naar hunne tenten.</verse>

<verse osisID="2Macc.12.13"> Daarenboven tastte hij zekere versterkte, met bruggen en muren omringde stad aan, die door scharen van gemengde volkeren bewoond werd, met name Casphin<note n="1914">Casphin is waarschijnlijk dezelfde stad, die I Mach. 26 en 36 Casbon en Casphor genoemd wordt en waarvan de puinhoopen nog zichtbaar zijn bij het dorp Kisphîn, ten oosten van het meer van Tiberias. Het Grieksche woord, dat in de Vulgaat door bruggen (waarschijnlijk ophaalbruggen) vertaald is, kan ook ‘wallen’ beteekenen.</note>.</verse>

<verse osisID="2Macc.12.14"> Zij echter, die daarin waren, vertrouwden op de hechtheid der muren en den voorraad van leeftocht, en gingen vrij uitgelaten te werk, terwijl zij Judas met verwenschingen tartten en lasterden en onbehoorlijke taal spraken.</verse> 


<verse osisID="2Macc.12.15"> Maar de Machabeër riep den grooten Vorst der wereld aan, die zonder stormrammen en belegeringswerktuigen ten tijde van Jesus<note n="1915">Jesus is hier Josuë.</note> Jericho ten val bracht; en hij stortte zich onstuimig op de muren.</verse>

<verse osisID="2Macc.12.16"> En nadat hij door Gods beschikking de stad had ingenomen, richtte hij tallooze slachtingen aan, zoodat een nabijgelegen, twee stadiën breede vijver scheen te vloeien van het bloed der gedooden.</verse>

<verse osisID="2Macc.12.17"> Vandaar trokken zij zevenhonderd vijftig stadiën ver en kwamen te Characa bij die Joden, welke de Tubianeën heeten<note n="1916">Omtrent de ligging van Characa, eene plaats, die nergens anders genoemd wordt, bestaat volslagen onzekerheid. In het Grieksch staat bij Characa het lidwoord, zoodat het gelijk het Chaldeeuwsche woord Keraka kan vertaald worden door: ‘de vesting’ of ‘de verschansing’, weshalve sommigen meenen, dat deze naam de gebruikelijke was om de stad Dathema aan te duiden, die volgens I Mach. V 9-30 gelegen was in de streek Tob of Tubin genaamd. Anderen houden Characa voor den naam van een kamp, waarin Timotheüs verschanst geweest was, maar dat hij (v. 18) wederom verlaten had. Is Characa de eigennaam van een stad, dan valt het moeielijk hare juiste ligging te bepalen. Sommigen vereenzelvigen het met het huidige El-Harâq, anderen met El-Kerak, nabij Bosra (vgl. I Mach. V noot 7 en 13). De afstand van zevenhonderd vijftig stadiën, nagenoeg honderd veertig kilometer, past echter niet op deze plaats, maar wordt door sommigen als eene schrijffout beschouwd. Voor de Tubianeën of bewoners der landstreek Tubin of Tob zie I Mach. V noot 8.</note>.</verse>

<verse osisID="2Macc.12.18"> Nochtans troffen zij in die streken Timotheüs niet aan, en hij was onverrichter zake teruggekeerd, nadat hij in een zekere oversterke plaats een bezetting had achtergelaten.</verse>

<verse osisID="2Macc.12.19"> Dositheüs intusschen en Sosipater, die het bevel voerden met den Machabeër, brachten de door Timotheüs in de sterkte achtergelaten tien duizend man om.</verse>

<verse osisID="2Macc.12.20"> De Machabeër echter, nadat hij zes duizend man om zich geschaard en in krijgsbenden gerangschikt had, trok tegen Timotheüs op, die honderd twintig duizend voetknechten en twee duizend vijfhonderd ruiters bij zich had<note n="1917">Vgl. I Mach. V 37-44.</note>.</verse> 


<verse osisID="2Macc.12.21"> Toen nu Timotheüs de komst van Judas vernomen had, zond hij vrouwen en kinderen en den overigen legertros vooraf weg naar eene vesting, Carnion<note n="1918">Carnion wordt door niet weinigen gehouden voor dezelfde plaats als Carnaïm (I Mach. V 26) en Astaroth-Carnaïm (Gen. XIV 5). Volgens anderen echter is het van deze laatste plaats te onderscheiden, en was het gelegen ten noordoosten van Bosor (zie I Mach. V noot 13), waar thans het plaatsje Qrein, Djéin of Djoeréin ligt. De vrouwen en kinderen, waarvan hier sprake is, waren waarschijnlijk vooral die der zwervende Arabische stammen, welke Timotheüs bij zijn leger ingelijfd had.</note> genaamd, want deze was onneembaar en moeielijk te genaken wegens de engten der streken.</verse>

<verse osisID="2Macc.12.22"> En toen de eerste krijgsbende van Judas verscheen, werd den vijanden vrees aangejaagd door de tegenwoordigheid van God<note n="1919">Door zijne zichtbare tusschenkomst en hulp.</note>, die alles ziet, en zij werden de een door den ander op de vlucht gedreven, zoodat zij veeleer door de hunnen neergeveld en door de slagen hunner zwaarden weerloos gemaakt werden.</verse>

<verse osisID="2Macc.12.23"> Judas intusschen rukte met onstuimigheid achterna, ter kastijding der onheiligen, en hij velde dertig duizend man van hen neder.</verse>

<verse osisID="2Macc.12.24"> En Timotheüs zelf viel in de handen der medestrijders van Dositheüs en Sosipater en smeekte met tal van gebeden, dat men hem levend zou vrijlaten, aangezien hij de ouders en broeders van velen onder de Joden in zijne macht had, voor welke het door zijnen dood op eene teleurstelling zou uitloopen.<note n="1920">Zij zouden niet, zooals zij hoopten, verlost, maar door de partijgangers van Timotheüs uit weerwraak gedood worden, zeide hij, indien men hem ombracht.</note></verse>

<verse osisID="2Macc.12.25"> En toen hij zijn woord gegeven had, dat hij ze overeenkomstig de afspraak zou uitleveren, liet men hem ongedeerd los om wille van het behoud der broeders.</verse>

<verse osisID="2Macc.12.26"> Judas trok intusschen op naar Carnion<note n="1921">Volgens het Gr.: ‘en naar den tempel van Atergatis’ of ‘Atargatis’, een godin der Syriërs en Pheniciërs, die voorgesteld werd als half mensch, half visch, bij de Grieken en Romeinen Derketo heete en veel overeenkomst had met Astarthe of Astaroth. Zie noot 13.</note>, nadat vijf en twintig duizend man in de pan gehakt waren.</verse> 


<verse osisID="2Macc.12.27"> Nadat dezen gevlucht en omgebracht waren, voerde hij zijn leger naar Ephron<note n="1922">Zie I Mach. V noot 21.</note>, een versterkte stad, waar eene menigte van verschillende volken woonde; en kloeke, voor de muren opgestelde jongelingen boden dapper weerstand; daarbinnen bevond zich veel oorlogstuig en een voorraad van schichten.</verse>

<verse osisID="2Macc.12.28"> Nadat zij echter den Alvermogende hadden aangeroepen, die door zijne macht de krachten der vijanden verbreekt, namen zij de stad in en velden er vijf en twintig duizend neder van degenen, die zich daarin bevonden.</verse>

<verse osisID="2Macc.12.29"> Vandaar trokken zij naar de stad der Scythen<note n="1923">Zie I Mach. V noot 24.</note>, die zeshonderd stadiën van Jerusalem lag.</verse>

<verse osisID="2Macc.12.30"> Daar echter de Joden, die bij de Scythopolitanen woonden, getuigden, dat zij welwillend door hen behandeld werden, en dat men hen ook in de ongeluksdagen met inschikkelijkheid bejegend had,</verse>

<verse osisID="2Macc.12.31"> betuigden zij dank aan dezen en spoorden zij hen aan om ook voortaan jegens hunnen stam welwillend te wezen, en kwamen zij te Jerusalem bij het invallen van den feestdag der weken<note n="1924">Het Pinksterfeest werd het feest der weken genoemd, omdat het zeven weken na het Paaschfeest gevierd werd.</note>.</verse>

<verse osisID="2Macc.12.32"> En na het Pinksterfeest trokken zij op tegen Gorgias, landvoogd van Idumea.</verse>

<verse osisID="2Macc.12.33"> Deze nu rukte uit met drie duizend voetknechten en vierhonderd ruiters.</verse>

<verse osisID="2Macc.12.34"> Toen zij dan handgemeen geworden waren, geschiedde het, dat een klein aantal Joden viel.</verse>

<verse osisID="2Macc.12.35"> Maar een zekere Dositheüs, een der ruiters van Bacenor, een kloek man, greep Gorgias vast; en toen bij hem levend wilde vangen, wierp zich een der Thracische ruiters op hem en hieuw hem den schouder af, en zoo ontkwam Gorgias naar Maresa<note n="1925">Bacenor was bevelhebber van een afdeeling ruiterij in het leger van Judas. Voor Maresa zie I Mach. V noot 32.</note>.</verse> 


<verse osisID="2Macc.12.36"> Toen nu degenen, die zich bij Esdrin<note n="1926">Een onderbevelhebber van Judas.</note> bevonden, langer streden en afgemat werden, riep Judas den Heer aan om hun helper en aanvoerder in den strijd te worden.</verse>

<verse osisID="2Macc.12.37"> Hij hief aan in de landstaal, en met lofzangen den oorlogskreet verheffend, dreef hij de soldaten van Gorgias op de vlucht.</verse>

<verse osisID="2Macc.12.38"> Nadat Judas dan zijn leger verzameld had, kwam hij naar de stad Odolla<note n="1927">Eene in de Sjephela (vlakte) naar den kant van het gebergte gelegen stad, waarvan echter de juiste ligging moeielijk te bepalen is.</note>, en daar de zevende dag inviel, vierden zij, naar gewoonte gereinigd, te dier plaatse den sabbat.</verse>

<verse osisID="2Macc.12.39"> En den volgenden dag kwam Judas met de zijnen om de lijken der gesneuvelden weg te nemen en ze nevens hunne bloedverwanten bij te zetten in de voorvaderlijke grafsteden.</verse>

<verse osisID="2Macc.12.40"> Nu vond men onder de lijfrokken der gesneuvelden offergaven der afgoden, die zich te Jamnia bevonden hadden, welke de Wet den Joden verbiedt te hebben. Het bleek dus aan allen, dat zij om die reden gesneuveld waren<note n="1928">Door offergaven worden hier waarschijnlijk kleine voorwerpen bedoeld, die aan de te Jamnia vereerde afgoden waren toegewijd geweest; de gesneuvelden hadden die aldaar buit gemaakt (v. 9) of elders gekocht om ze in hun bijgeloof als voorbehoedmiddelen tegen gevaren bij zich te dragen, te meer daar zij dachten, dat Judas voorgoed het beleg ging slaan voor genoemde, reeds tweemaal aangetaste, sterke vesting. Mogelijk waren het kleine afgodsbeelden. De Wet gebood uitdrukkelijk dergelijke voorwerpen te verbranden. Vgl. Deut. VII 25-26.</note>.</verse>

<verse osisID="2Macc.12.41"> Allen prezen derhalve het rechtvaardige gericht des Heeren, die de verborgen zaken aan het licht gebracht had.</verse>

<verse osisID="2Macc.12.42"> Toen zij zich dan tot het gebed begeven hadden, vroegen zij, dat het begane misdrijf mocht vergeten worden<note n="1929">Naar het Gr.: ‘geheel en al mocht uitgewischt worden’, m.a.w. dat God aan de gesneuvelden algeheele kwijtschelding mocht verleenen.</note>. Intusschen vermaande de dappere Judas het volk om zich vrij van zonden te houden, daar zij voor hunne oogen zagen, wat er geschied was om de zonden dergenen, die gesneuveld waren.</verse> 


<verse osisID="2Macc.12.43"> En eene inzameling gehouden hebbende, zond hij twaalf duizend drachmen zilver<note n="1930">Naar het Gr.: ‘twee duizend drachmen’. Door dit ‘zondoffer’ (aldus het Gr.) hoopte Judas Gods volledige vergiffenis voor de gesneuvelden te verwerven.</note> naar Jerusalem om als offer te worden opgedragen voor de zonden der overledenen, daar hij juist en vroom dacht omtrent de verrijzenis,</verse>

<verse osisID="2Macc.12.44"> - immers indien hij niet hoopte, dat de gesneuvelden zouden verrijzen, zou het bidden voor de dooden overtollig en nutteloos schijnen<note n="1931">De schrijver wijst hier op de overtuiging van Judas en zijne wapenbroeders omtrent de onsterfelijkheid der ziel en de verrijzenis des vleesches. Ook blijkt uit hunne handelwijze, dat zij geloofden aan de kracht van het gebed voor de overledenen en aan het bestaan van eene plaats, waar dezen van hunne zonden gereinigd worden, indien zij (v. 45) in vroomheid ontslapen zijn.</note> -</verse>

<verse osisID="2Macc.12.45"> en omdat hij in overweging nam, dat voor degenen, die in vroomheid ontslapen waren, een kostbare genade was weggelegd<note n="1932">De eerste beweegreden, waarom Judas offers deed opdragen, was zijn geloof aan de verrijzenis; de tweede, die hier vermeld wordt, zijne overtuiging, dat God goedertieren zou wezen jegens degenen, die voor de heilige zaak van altaar en haardsteden gesneuveld waren. Voorzeker hadden die mannen gezondigd door het overtreden der Wet (vgl. v. 40); maar zij hadden wellicht de grootheid van hun misdrijf uit onbedachtzaamheid niet ingezien, door hunnen dood die fout reeds geboet en door het opofferen van hun leven ongetwijfeld Gods liefde wederom verworven, zoodat Judas dan ook vertrouwen mocht, dat zij in vroomheid ontslapen waren.</note>.</verse>

<verse osisID="2Macc.12.46"> Eene heilige en heilzame gedachte is het dus voor de overledenen te bidden, opdat zij van de zonden bevrijd worden<note n="1933">Naar het Gr.: ‘Eene heilige en vrome gedachte. Daarom bewerkte hij verzoening voor de overledenen, opdat zij van hunne zonde bevrijd werden’.</note>.</verse>

</chapter>

      
<chapter osisID="2Macc.13"> 
 

<title>Hoofdstuk XIII.</title>
<p>Antiochus Eupator komt met een groot leger naar Judea; hij doet den verrader Menelaüs ter dood brengen (v. 1-9). Judas bereidt zich vooral door gebed ten strijde en overrompelt de legerplaats der vijanden (v. 10-17). Antiochus slaat het beleg voor Bethsura en sluit een verdrag met de inwoners (v. 18-22). Hij valt Judas aan, maar wordt verslagen, sluit vrede met de Joden en keert naar Antiochië terug (v. 23-26).</p>


<verse osisID="2Macc.13.1"> In het jaar honderd negen en veertig vernam Judas, dat Antiochus Eupator met een leger naar Judea kwam<note n="1934">Bijna algemeen houdt men den hier verhaalden veldtocht voor denzelfden als dien van I Mach. VI 28-63, alhoewel de bijzonderheden, van welke daar gewag gemaakt wordt, eenigszins van de hier vermelde verschillen. Het hier opgegeven jaar 149 is (zie de Inleiding blz. 251) hetzelfde als het jaar 150 van I Mach. VI 20, en beantwoordt nagenoeg aan het jaar 163 vóór Christus.</note>,</verse>

<verse osisID="2Macc.13.2"> en met hem de voogd en bewindvoerder Lysias, vergezeld van honderd en tien duizend voetknechten, en vijf duizend ruiters, benevens twee en twintig olifanten en driehonderd zeiswagens<note n="1935">I Mach. VI 30 wordt het leger van Lysias geschat op honderdduizend voetknechten, twintig duizend ruiters en twee en dertig olifanten. Berust dat verschil niet op een schrijffout, dan moet genoemde telling of raming op een ander tijdstip van den veldtocht geschied zijn; door het plaatsen van garnizoenen in de verschillende vestingen en door het aanwerven of samentrekken van nieuwe troepen moest de getalsterkte van het leger wel gedurende den veldtocht gewijzigd worden. De zeiswagens, volgens Xenophon een uitvinding van Cyrus, en destijds in de Aziatische legers een gewoon oorlogswerktuig, waren strijdwagens, welker assen aan de beide uiteinden met vier zeissen gewapend waren.</note>.</verse>

<verse osisID="2Macc.13.3"> Nu begaf zich Menelaüs<note n="1936">De voormalige hoogepriester. Vgl. IV 24-29.</note> bij hen en smeekte met veel arglist Antiochus, niet om het heil des vaderlands, maar in de hoop, dat hij met het oppergezag zou bekleed worden.</verse>

<verse osisID="2Macc.13.4"> Maar de Koning der koningen wekte den wrevel van Antiochus op tegen den booswicht, en daar Lysias onder het oog bracht, dat deze de oorzaak van alle onheilen was, gaf hij (zooals het bij hen gebruikelijk is) bevel om hem te vatten en terzelfder plaatse te dooden<note n="1937">Naar het Gr.: ‘Hij beval hem naar Beroea te voeren en hem naar plaatselijk gebruik ter dood te brengen’. Beroea, eene stad van Syrië, ontving haren naam van Seleucus Nicator; vroeger heette het Halab of Helbon, thans Aleppo. De doodstraf, die daar gebruikelijk was, wordt vermeld in v. 5-6.</note>.</verse> 


<verse osisID="2Macc.13.5"> Nu bevond er zich in dezelfde plaats een toren van vijftig el hoogte, die van alle kanten opgehoopte asch bevatte en steil naar beneden uitzag<note n="1938">Gr.: ‘Er bevindt zich daar een toren van vijftig el (d.i. ongeveer vijf en twintig meter), vol van (ongetwijfeld gloeiende) asch; daarin bevond zich een ronddraaiend werktuig, dat van alle kanten helde naar de asch’.</note>.</verse>

<verse osisID="2Macc.13.6"> Van daar deed hij den heiligschenner naar beneden werpen in de asch, terwijl allen hem ten ondergang vooruitstieten<note n="1939">Waarschijnlijk bestond de doodstraf daarin, dat de veroordeelde op de asch viel en stikte of een langzamen vuurdood vond. Gr.: ‘Daar hebben allen den heiligschenner, die daarenboven ook nog een overmaat van eenige andere boosheden geworden was, ten ondergang afgestooten’. Naar Flavius Josephus werd Menelaüs niet bij het begin, maar bij het einde van dezen veldtocht ter dood gebracht. Is dit juist, dan geeft de schrijver hier reeds te voren daarvan bericht om terstond na de vermelding der kuiperijen van Menelaüs (zie v. 3) ook den einduitslag voor hem mede te deelen.</note>.</verse>

<verse osisID="2Macc.13.7"> En op die wijze gebeurde het, dat de wetsverkrachter Menelaüs omkwam, en niet ter aarde besteld werd.</verse>

<verse osisID="2Macc.13.8"> En zulks inderdaad welverdiend; want dewijl hij tal van misdrijven gepleegd had tegen Gods altaar, waarvan het vuur en de asch heilig is, werd hij zelf veroordeeld om den dood te vinden in de asch.</verse>

<verse osisID="2Macc.13.9"> Intusschen kwam de koning in toomeloozen hartstocht aan, om zich nog kwaadaardiger tegenover de Joden te toonen dan zijn vader.</verse>

<verse osisID="2Macc.13.10"> Toen Judas dit vernam, gaf hij aan het volk bevel den Heer dag en nacht aan te roepen, opdat Hij hen, als steeds, ook nu zou helpen,</verse>

<verse osisID="2Macc.13.11"> aangezien zij vreesden beroofd te worden van wet en vaderland en heiligen tempel, en opdat Hij niet zou toelaten, dat het volk, hetwelk onlangs een weinig tot verademing gekomen was, opnieuw onderworpen werd aan de lasterende volkeren.</verse>

<verse osisID="2Macc.13.12"> Toen dus allen dit gezamenlijk gedaan en den Heer om barmhartigheid gebeden hadden met geween en vasten, en zij zich drie achtereenvolgende dagen ter aarde geworpen hadden, wekte Judas hen op om zich gereed te maken.</verse>

<verse osisID="2Macc.13.13"> Intusschen nam hij met de oudsten het besluit om, vooraleer de koning zijn leger naar Judea deed optrekken en de stad vermeesterde, uit te rukken en den uitslag der zaak aan Gods oordeel over te laten.</verse>

<verse osisID="2Macc.13.14"> Terwijl hij dus de beschikking over alles aan God, den Schepper der wereld, overliet en de zijnen aanspoorde om kloekmoedig te strijden en tot den dood toe voor wetten, tempel, stad, vaderland en medeburgers stand te houden, stelde hij zijn leger op bij Modin<note n="1940">Naar I Mach. VI 30-33 en noot 23 ging Judas legeren bij Bethzachara, een weinig noordwaarts van Bethsur, terwijl hier sprake is van Modin, dat ten noordwesten van Jerusalem lag (zie I Mach. II noot 1). Sommigen meenen daarom, dat de Syriërs in twee legerkorpsen naar Jerusalem trokken, een uit het noordwesten, over Modin, het andere uit het zuiden over Bethsura en Bethzachara. Mogelijk beproefden de Syriërs eerst eenen inval uit het noordwesten, en stelde Judas daarom zijn leger op bij Modin, overviel daar (v. 15) des nachts het kamp des konings en doodde vier duizend man en den grootsten der olifanten. Daardoor voorzichtig geworden (v. 18) besloot Antiochus zijnen weg door Idumea (vgl. I Mach. V 31) over Bethsura te nemen en dit door list en geweld te vermeesteren. Doch daar viel hem Judas overdag aan en bracht hem een verlies van zeshonderd man toe, bij welke gelegenheid Eleazar den grootsten der olifanten doodde. Vgl. v. 23 en I Mach. VI 33-43.</note>.</verse>

<verse osisID="2Macc.13.15"> En nadat hij den zijnen tot leus ‘Gods overwinning’ gegeven had, koos hij de dappersten onder de jongelingen uit, en des nachts eenen aanval gedaan hebbende op de tent des konings, doodde hij in het kamp vier duizend man<note n="1941">Sommige Grieksche handschriften hebben: twee duizend.</note> en den grootsten der olifanten met degenen, die daarop geplaatst waren,</verse>

<verse osisID="2Macc.13.16"> en nadat zij de legerplaats der vijanden met de grootste vrees en verwarring vervuld hadden en in de onderneming geslaagd waren, trokken zij af.</verse>

<verse osisID="2Macc.13.17"> Dit nu geschiedde bij het krieken van den dag, daar Gods bescherming hem bijstond.</verse>

<verse osisID="2Macc.13.18"> Doch de koning, die de stoutmoedigheid der Joden geproefd had, zocht door beleid de moeielijk te genaken plaatsen te vermeesteren,</verse> 


<verse osisID="2Macc.13.19"> en hij ging legeren voor Bethsura<note n="1942">Zie I Mach. IV noot 37.</note>, dat eene sterke vesting der Joden was, maar hij werd verdreven, gestuit, verzwakt.</verse>

<verse osisID="2Macc.13.20"> Intusschen zond Judas het noodige aan degenen, die zich daarin bevonden.</verse>

<verse osisID="2Macc.13.21"> Maar een zekere Rhodocus uit het Joodsche leger openbaarde aan de vijanden de geheimen<note n="1943">De plannen van Judas, de stellingen en strijdkrachten der Joden, de zwakke zijden der vestingen enz.</note>; hij werd echter gezocht, gegrepen en opgesloten.</verse>

<verse osisID="2Macc.13.22"> Nogmaals trad de koning in onderhandeling met degenen, die zich te Bethsura bevonden, gaf de rechterhand, ontving ze, en trok af<note n="1944">De bewoners van Bethsura sloten een eervol verdrag, genoopt als zij werden door gebrek aan leeftocht. Zie I Mach. VI 49.</note>.</verse>

<verse osisID="2Macc.13.23"> Hij raakte slaags met Judas en werd overwonnen<note n="1945">Vgl. I Mach. VI 42.</note>. Toen hij nu vernam, dat Philippus, die als bewindvoerder was achtergelaten, te Antiochië oproer gemaakt had, werd hij neerslachtig gestemd, vroeg om verschooning aan de Joden, en voor hen zwichtende, bezwoer hij alles wat rechtmatig scheen, en na de verzoening droeg hij een offer op, eerde den tempel en bood geschenken aan<note n="1946">Desniettemin verbrak hij zijne belofte, althans voor een gedeelte. Vgl. I Mach. 55-63.</note>.</verse>

<verse osisID="2Macc.13.24"> Hij omarmde den Machabeër en stelde hem van Ptolemaïs tot bij de Gerreners aan als hoofd en vorst<note n="1947">Ptolemaïs (zie I Mach. V noot 10) lag aan de Middellandsche Zee, in het noorden; de Gerrenen, d.i. de inwoners van Gerara (volgens anderen: die van Gerar, bij Gaza) woonden aan die Zee, in het zuiden van Palestina. Judas werd dus aangesteld over het gansche kustland.</note>.</verse>

<verse osisID="2Macc.13.25"> Toen hij echter te Ptolemaïs kwam, waren die van Ptolemaïs ontevreden over het verdrag van vriendschap, verontwaardigd als zij waren, dat men wellicht het verbond zou verbreken<note n="1948">De zin is wellicht: daar zij er over gebelgd waren, dat zij misschien later door de Joden, aan welke zij onderworpen werden, zouden kunnen gedwongen worden om hun verbond met de Syriërs te verbreken. Gr.: ‘want zij waren ontevreden, weshalve zij de gesloten verdragen wilden verbreken’.</note>.</verse>

<verse osisID="2Macc.13.26"> Alsdan beklom Lysias den rechterstoel en legde de reden bloot en bracht het volk tot bedaren; en hij keerde naar Antiochië terug. En zoo verliep het vertrek en de terugkomst des konings.</verse>

</chapter>

      
<chapter osisID="2Macc.14">
 

<title>Hoofdstuk XIV.</title>
<p>Demetrius I wordt koning van Syrië; op raad van Alcimus, een afvalligen hoogepriester, zendt hij Nicanor om Judas te beoorlogen; hij stelt Alcimus als hoogepriester aan (v. 1-14). De Joden trekken tegen Nicanor op; slag bij Dessau; Nicanor sluit vrede met Judas (v. 15-25). Op aansporing van Alcimus geeft Demetrius aan Nicanor bevel, zich van Judas meester te maken (v. 26-29). Judas ontsnapt; Nicanor wil de priesters dwingen hem uit te leveren; gebed der priesters (v. 30-36). Razias brengt zich om het leven, ten einde niet in de handen te vallen van Nicanor (v. 37-46).</p>


<verse osisID="2Macc.14.1"> Maar na drie jaren tijds vernam Judas en die bij hem waren, dat Demetrius, zoon van Seleucus, met een machtig leger en schepen zich langs de haven van Tripolis naar gunstig gelegen plaatsen begeven<note n="1949">Het hier verhaalde had plaats in 162 vóór Christus. Zie I Mach. VII noot 1. De drie jaren moeten geteld worden sedert den dood van Antiochus Epiphanes, die, volgens I Mach. VI 16, in 164 vóór Christus stierf; zij dienen dus hier niet als volle jaren beschouwd te worden, maar als een geheel jaar, voorafgegaan en gevolgd door een gedeelte van een jaar; beide gedeelten worden voor een geheel gerekend. Volgens I Mach. VII 1 landde Demetrius Soter te Tripolis met slechts eenige vrienden. Blijkens het hier verhaalde won hij daar spoedig een grooten aanhang, zoodat hij weldra aan het hoofd van een groote land- en zeemacht die haven kon verlaten om zich naar gunstig gelegen plaatsen, wellicht naar Seleucië, aan den mond van den Orontes, te begeven, waardoor hij dichter bij de hoofdstad Antiochië kwam. Tripolis (d.i. drie steden, zoo genoemd, omdat zij bestond uit drie deelen, welke gebouwd waren door volkplanters uit Tyrus, Sidon en Arad) lag aan de Middellandsche Zee, halfweg tusschen Tyrus en Seleucië; oorspronkelijk een Phenicische stad, behoorde het destijds bij Syrië.</note></verse>

<verse osisID="2Macc.14.2"> en de gewesten vermeesterd had op Antiochus en diens veldheer Lysias<note n="1950">Zie I Mach. VII 2-3. De schrijver maakt hier geen melding van den tocht, dien Bacchides in Palestina ondernam (zie I Mach. VII 5-25), maar verhaalt uitvoeriger dien van Nicanor (I Mach. VII 26-50).</note>.</verse>

<verse osisID="2Macc.14.3"> Een zekere Alcimus echter, die hoogepriester geweest was, maar zich vrijwillig verontreinigd had ten tijde der vermenging, in overweging nemende, dat er voor hem op geenerlei wijze heil noch toegang tot het altaar te vinden was<note n="1951">Zie I Mach. VII noot 4. Alcimus had zich ten tijde der vermenging, die Antiochus Epiphanes tusschen Joden en heidenen wilde tot stand brengen, vrijwillig, nl. zonder zelfs, gelijk anderen, daartoe genoopt te zijn door bedreigingen of straffen, verontreinigd, door zijnen omgang met heidenen, wier levenswijze hij volgde. Daarom werd hij door de Joden geweerd en kon hij het opperpriesterschap, dat hij van Lysias verworven had, niet aan het altaar uitoefenen.</note>,</verse> 


<verse osisID="2Macc.14.4"> kwam bij koning Demetrius in het jaar honderd vijftig en bood hem een gouden kroon aan en een palmtak en daarenboven twijgen, die aan den tempel schenen te behooren. Op dien dag evenwel hield hij zich stil<note n="1952">Alcimus was reeds eens bij Demetrius geweest (vgl. I Mach. VII 5) en keerde nu bij hem terug (I Mach. VII 25) om hem door geschenken en list voor zijne plannen te winnen. Naar het Grieksch geschiedde dit in 151. Blijkens v. 26 begaf zich Alcimus ten derden male naar Demetrius en waarschijnlijk was het na een vierde bezoek, dat hij met Bacchides naar Judea gezonden werd en (zie I Mach. IX 1-3) met dezen voor Jerusalem aankwam in de maand Nisan van het jaar 152, d.i. in de lente van 161 vóór Christus. Daar nu Demetrius te Tripolis landde in het jaar 151, d.i. in 162 vóór Christus (vgl. I Mach. VII 1), moet het eerste en tweede bezoek van Alcimus bij Demetrius plaats gehad hebben in dat jaar 162, en blijkt dus de opgaaf van den Griekschen tekst hier de juiste te zijn, indien men de jaartelling van I Mach. volgt, terwijl die der Vulgaat naar de tijdrekening van II Mach. geschiedt. (Zie de Inleiding bl. 250-251. Door de gouden kroon, den palm en de twijgen (waarschijnlijk olijftakken) wilde Alcimus den koning een zinnebeeld aanbieden van zijne dankbaarheid voor 's konings gunst en van zijne hoop op 's konings bescherming in oorlog en in vrede. Deze twijgen schenen aan den tempel te behooren, d.i. uit den tempel te Jerusalem geroofd te zijn.</note>.</verse>

<verse osisID="2Macc.14.5"> Toen hij echter een geschikten tijd voor zijne uitzinnigheid gevonden had, daar hij door Demetrius ter raadsvergadering opgeroepen was en ondervraagd werd, op welke zaken en plannen de Joden steunden,</verse>

<verse osisID="2Macc.14.6"> antwoordde hij: Degenen onder de Joden, die men Assideën<note n="1953">Vgl. de Inleiding bl. 246 en I Mach, II 42.</note> noemt, aan het hoofd van welke Judas de Machabeër staat, houden de oorlogen gaande en verwekken oproeren en gunnen het rijk geen rust.</verse>

<verse osisID="2Macc.14.7"> Immers ook ik ben van den voorvaderlijken luister (ik wil zeggen van het hoogepriesterschap) beroofd hierheen gekomen<note n="1954">Vgl. noot 3 en I Mach. VII noot 4.</note>,</verse>

<verse osisID="2Macc.14.8"> vooreerst wel is waar om trouw te betoonen aan 's konings belangen; maar vervolgens om ook voor mijne medeburgers te zorgen; want door hunne verkeerdheid<note n="1955">Namelijk door het verzet van Judas en de Assideën.</note> wordt geheel ons geslacht in geen geringe mate gekweld.</verse> 


<verse osisID="2Macc.14.9"> Ik bid u echter, o koning, na het vernemen dezer bijzonderheden, zorg èn voor het land èn voor het geslacht, overeenkomstig uwe alom aan allen bekende goedertierenheid.</verse>

<verse osisID="2Macc.14.10"> Immers zoolang Judas leeft, is het onmogelijk, dat er in de toestanden vrede heerscht.</verse>

<verse osisID="2Macc.14.11"> Nadat in dier voege door hem gesproken was, hitsten ook de overige vrienden<note n="1956">De andere hooge staatsambtenaren en hovelingen.</note>, die vijandig gezind waren tegen Judas, Demetrius aan.</verse>

<verse osisID="2Macc.14.12"> Deze nu zond terstond Nicanor<note n="1957">Vgl. I Mach. VII noot 12.</note>, die over de olifanten gesteld was, als veldheer naar Judea,</verse>

<verse osisID="2Macc.14.13"> met bevel om niet alleen Judas zelven gevangen te nemen, maar ook degenen, die bij hem waren, te verstrooien en Alcimus tot opperpriester van den hoogaanzienlijken tempel aan te stellen<note n="1958">Namelijk hem met geweld aan de Joden als opperpriester op te dringen en hem te helpen om de met dat ambt verbonden bevoegdheid uit te oefenen. Vgl. I Mach. VII 9.</note>.</verse>

<verse osisID="2Macc.14.14"> Alsdan voegden de heidenen, die voor Judas uit Judea gevlucht waren, zich troepsgewijze bij Nicanor, daar zij de ellenden en nederlagen der Joden als voorspoed in hunne eigen zaken betrachtten.</verse>

<verse osisID="2Macc.14.15"> Toen dus de Joden de aankomst van Nicanor en de samenscholing der volkeren vernamen, bestrooiden zij zich met aarde en riepen zij Dengene aan, die zijn volk ingesteld had om het ten eeuwigen dage te bewaren en die zijn erfdeel met duidelijke wonderteekenen beschermd had<note n="1959">Een zinspeling op de talrijke wonderen door God in den loop der eeuwen ten bate der Joden verricht en nog onlangs door Hem hernieuwd. Vgl. III 25; X 29; XI 8.</note>.</verse>

<verse osisID="2Macc.14.16"> Op bevel nu van den aanvoerder braken zij terstond vandaar op en kwamen tot een treffen bij het vlek Dessau<note n="1960">Eene plaats, die slechts hier genoemd wordt en welker ligging niet te bepalen is.</note>.</verse>

<verse osisID="2Macc.14.17"> Nu was Simon, broeder van Judas, handgemeen geworden met Nicanor, maar hij werd met schrik vervuld door het plotseling aanrukken der vijanden<note n="1961">Blijkbaar leed Simon, door den vijand verrast, een nederlaag, die echter niet van overwegend belang was.</note>.</verse> 


<verse osisID="2Macc.14.18"> Toen Nicanor echter de dapperheid der wapenmakkers van Judas vernam en den grooten moed, dien zij bij de oorlogen voor het vaderland hadden, vreesde hij de zaak door bloed te beslissen.</verse>

<verse osisID="2Macc.14.19"> Daarom zond hij Posidonius, Theodotius en Matthias vooraf om de rechterhand te geven en te aanvaarden<note n="1962">Hij deed door die gezanten den vrede aanbieden aan Judas en de zijnen.</note>.</verse>

<verse osisID="2Macc.14.20"> En toen men langen tijd daarover beraadslaagd, en de aanvoerder<note n="1963">Judas de Machabeër. Persoonlijk stelde hij geen groot vertrouwen in die plotselinge vredelievendheid van Nicanor (vgl. v. 22); de trouweloosheid der Syriërs en het verraad van Alcimus (vgl. I Mach. VII 12-16) lagen hem nog versch in het geheugen. Intusschen wilde hij de zaak niet alleen beslissen en zich daardoor wellicht het verwijt op den hals halen, dat hij uit eigenbelang den oorlog en de onrust wilde doen voortduren; daarom raadpleegde hij zijn leger.</note> zelf de zaak aan het leger voorgedragen had, waren allen eenparig van gevoelen in de vriendschapsbetrekkingen toe te stemmen.</verse>

<verse osisID="2Macc.14.21"> Derhalve bepaalden zij<note n="1964">Judas en Nicanor. In het geheim, d.i. zonder van weerszijden hunne onderbevelhebbers of lijfwachten mede te brengen.</note> eenen dag, waarop zij in het geheim zouden onderhandelen, en er werden voor elkeen zetels gebracht en geplaatst.</verse>

<verse osisID="2Macc.14.22"> Judas had intusschen bevolen, dat gewapenden zich op geschikte plaatsen zouden bevinden, opdat wellicht niet plotseling eenig gevaar van den kant der vijanden zou ontstaan. En zij hielden eene behoorlijke beraadslaging<note n="1965">Namelijk ongestoord, te goeder trouw en, blijkens hetgeen volgt, met een goeden uitslag.</note>.</verse>

<verse osisID="2Macc.14.23"> Nicanor verbleef nu te Jerusalem en pleegde geen onrecht, en hij zond de scharen volks weg, die verzameld waren geworden.</verse>

<verse osisID="2Macc.14.24"> Steeds had hij Judas van harte lief en was den man genegen.</verse>

<verse osisID="2Macc.14.25"> En hij verzocht hem te huwen en kinderen te verwekken. Deze sloot een huwelijk, sleet rustige dagen en zij leefden in gemeenzaamheid<note n="1966">De achting, die Nicanor voor Judas had opgevat, bleek inderdaad oprecht te zijn, en hij vond, dat de Joodsche held wel verdiend had op zijne lauweren te gaan rusten en een gemakkelijker leven te leiden. Deze bijzonderheden worden niet vermeld in het Eerste Boek, waar de schrijver terstond gewag maakt (I Mach. VII 27) van hetgeen hier volgt.</note>.</verse> 


<verse osisID="2Macc.14.26"> Toen Alcimus echter hunne wederkeerige vriendschap en overeenkomsten zag, begaf hij zich naar Demetrius en zeide, dat Nicanor belangen van anderen behartigde en Judas, den belager des rijks, tot zijn opvolger bestemd had<note n="1967">De schrijver geeft niet aan, welke na het sluiten van den wapenstilstand de verhoudingen tusschen Judas benevens de overige vrome Joden van den eenen en Alcimus van den anderen kant waren; met grond mag men veronderstellen, dat Judas, bij het sluiten zijner overeenkomsten met Nicanor, waarborgen verlangde voor de vrije naleving der Wet. Alcimus, die daarom zooveel mogelijk geweerd werd en zich dus in zijne eer- en heerschzucht gedwarsboomd zag, had allen grond om te veronderstellen, dat Nicanor het opperpriesterschap en alles wat daarmede samenhing, op Judas wilde doen overgaan. Of zulks inderdaad het plan van Nicanor was, is uit het verhaal niet op te maken.</note>.</verse>

<verse osisID="2Macc.14.27"> De koning derhalve gebelgd en door zijne boosaardige aantijgingen in gramschap ontstoken, schreef aan Nicanor, om hem te zeggen, dat hij eensdeels misnoegd was over het sluiten van vriendschap, en dat hij ten anderen gebood den Machabeër onverwijld geboeid naar Antiochië te zenden.</verse>

<verse osisID="2Macc.14.28"> Dit nu vernomen hebbende, werd Nicanor terneergeslagen, en had er bezwaar in, de overeenkomsten te niet te doen, daar hij in geenen deele door den man verongelijkt was.</verse>

<verse osisID="2Macc.14.29"> Omdat hij echter den koning niet kon weerstaan, zag hij uit naar een gelegenheid om het bevel ten uitvoer te leggen.</verse>

<verse osisID="2Macc.14.30"> Maar toen de Machabeër zag, dat Nicanor norscher met hem te werk ging en de gewone samenkomst met meer barschheid hield, en hij begreep, dat die norschheid geen goeden oorsprong had, verzamelde hij eenigen<note n="1968">Gr.: ‘niet weinigen’.</note> der zijnen en verborg zich voor Nicanor.</verse>

<verse osisID="2Macc.14.31"> Toen deze nu merkte, dat hij door den man stoutmoedig voorkomen was, begaf hij zich naar den hoogaanzienlijken en allerheiligsten tempel en beval aan de priesters, die de gebruikelijke offers opdroegen, dat hem de man zou uitgeleverd worden.</verse>

<verse osisID="2Macc.14.32"> Toen dezen nu onder eede verklaarden, dat zij niet wisten, waar zich degene bevond, dien men zocht, stak hij de hand uit naar den tempel,</verse>

<verse osisID="2Macc.14.33"> en deed eenen eed, zeggende: Indien gij mij Judas niet geboeid uitlevert, zal ik dit heiligdom van God met den grond gelijk maken en het altaar sloopen en dezen tempel aan vader Bacchus toewijden<note n="1969">Gr.: ‘en eenen prachtigen tempel voor Bacchua oprichten’.</note>.</verse>

<verse osisID="2Macc.14.34"> En toen hij dit gezegd had, ging hij heen. De priesters echter hieven de handen ten hemel en riepen Dengene, die steeds de verdediger zou wezen van hun volk, met deze woorden aan:</verse>

<verse osisID="2Macc.14.35"> Gij, Heer van het heelal, die niemand noodig hebt, Gij hebt gewild, dat een tempel tot uwe woonplaats onder ons zou worden opgericht.</verse>

<verse osisID="2Macc.14.36"> En nu, o heilige Heer van al wat heilig is<note n="1970">Gr.: ‘heilige Heer van alle heiligheid’. De zin is: daar Gij de oneindig Heilige en de Heer zijt van alles wat heilig is, behoort dit heiligdom U toe; daarom bewaar enz.</note>, bewaar in eeuwigheid onbezoedeld dit huis, dat onlangs gereinigd is.</verse>

<verse osisID="2Macc.14.37"> Nu werd bij Nicanor aangeklaagd een zekere Razias<note n="1971">Gr.: ‘Razis’.</note>, een der oudsten van Jerusalem, een man, die de stad liefhad en te goeder faam bekend stond, en die ter oorzake der genegenheid de vader der Joden genoemd werd.</verse>

<verse osisID="2Macc.14.38"> Deze had langen tijd volhard in het besluit van een afgezonderd leven naar het Jodendom en was bereid lijf en leven te laten uit standvastigheid.</verse>

<verse osisID="2Macc.14.39"> Daar Nicanor nu den haat aan den dag wilde leggen, dien hij tegen de Joden koesterde, zond hij vijfhonderd soldaten om hem gevangen te nemen;</verse>

<verse osisID="2Macc.14.40"> want hij dacht, dat hij, als hij hem misleidde, eenen overgrooten slag aan de Joden zou toebrengen.</verse>

<verse osisID="2Macc.14.41"> Toen echter de benden in zijn huis wilden binnendringen en de deur openbreken en vuur aanleggen, en hij op het punt was gevangen genomen te worden, deed hij zich geweld aan met het zwaard<note n="1972">Gr.: ‘Maar toen de benden reeds op het punt waren den toren te vermeesteren, en zij de voorpoort met geweld openbraken en bevel gaven om vuur aan te leggen en de deuren in brand te steken, en hij rondom ingesloten was, doorstak hij zich met het zwaard’.</note>,</verse>

<verse osisID="2Macc.14.42"> wijl hij liever op een edele wijze wilde sterven, dan onderhoorig te worden aan zondaars, en zijner afkomst onwaardige verongelijkingen te dulden<note n="1973">Razias, een man van geloof, van trouw aan de Wet en van beproefde vaderlandsliefde (vgl. v. 37-38), zou ongetwijfeld dezen zelfmoord niet gepleegd hebben, zoo hij dien in zijn bijzonder geval voor ongeoorloofd had gehouden. Hij meende klaarblijkelijk niet te moeten gedoogen, dat de vijand ook maar eenigszins mocht slagen in zijn sluw en verderfelijk plan (vgl. v. 40) om de Joden op het dwaalspoor te brengen. Was hij eens Nicanor's gevangene, dan kon deze hem met geweld er toe brengen iets te doen, waardoor hij zijns ondanks een slecht voorbeeld gaf en anderen tot afval bracht. Dat mocht niet, meende hij, en daarom achtte hij zich niet minder gerechtigd tot een zelfmoord ten algemeenen nutte als eens Samson, die ten koste van zijn leven de vijanden van Israël vernietigde (vgl. Jud. XVI 30). De schrijver verhaalt hier de daad van Razias zonder ze goed te keuren. Zegt hij, dat Razias op eene edele wijze wilde sterven, dan wil hij daarmede de opvatting van Razias uitdrukken, of wel dezen prijzen, niet wegens den zelfmoord, maar wegens zijne bedoelingen.</note>.</verse>

<verse osisID="2Macc.14.43"> Daar hij zich echter ten gevolge der overhaasting met geen vasten steek eene wonde had toegebracht en de benden de deuren binnendrongen, liep hij kloekmoedig naar den muur en stortte zich manhaftig naar beneden op de benden.</verse>

<verse osisID="2Macc.14.44"> Terwijl nu dezen ijlings terugweken bij zijnen val, kwam hij juist op den nek terecht<note n="1974">Gr.: ‘midden op de holte’, d.i. op den buik of op de open plaats voor het huis.</note>;</verse>

<verse osisID="2Macc.14.45"> en aangezien hij nog leefde, stond hij met vurigen moed op, en alhoewel zijn bloed tappelings weggutste, en hij met zeer zware wonden gekwetst was, zette hij het op eenen loop dwars door de menigte heen,</verse>

<verse osisID="2Macc.14.46"> en op een steile rots staande en reeds uitgebloed, greep hij zijne ingewanden en wierp ze met beide handen op de benden<note n="1975">Namelijk op zijne vervolgers; waarschijnlijk om daardoor openlijk te betuigen, dat de schuld van zijnen dood op hen nederkwam en dat hij daarom met recht hoopte op Gods rechtvaardigheid en almacht, die hem bij de verrijzenis datgene verheerlijkt zou teruggeven, wat hij uit trouw aan de Wet en uit naastenliefde had ten offer gebracht.</note>, terwijl hij den Heer van leven en geest inriep om ze hem terug te geven; en zoo is hij verscheiden.</verse>

</chapter>

      
<chapter osisID="2Macc.15">
 

<title>Hoofdstuk XV.</title>
<p>Nicanor wil in zijnen hoogmoed de Joden op den sabbat aanvallen, maar slaagt daarin niet (v. 1-6). Judas boezemt den zijnen moed in, wapent hen en verhaalt hun de verschijning van den hoogepriestcr Onias, die voor hen bidt, en van Jeremias, die hem een gouden zwaard geeft tot onderpand der overwinning (v. 7-16). Moed en godvreezendheid der Joden; Judas roept tot God om hulp (v. 17-24). Nicanor wordt door hem overwonnen en sneuvelt (v. 25-28). Judas laat hem het hoofd en de hand afhouwen en zendt die naar Jerusalem (v. 29-35). Instelling van een feestdag ter herinnering (v. 36-37). Slot van het verhaal (v. 38-40).</p>


<verse osisID="2Macc.15.1"> Toen nu Nicanor vernam, dat Judas zich in de streken van Samaria bevond, besloot hij, met alle geweld een gevecht te leveren op den sabbatdag<note n="1976">Volgens I Mach. VII 40 bevond zich Judas meer bepaaldelijk te Adarsa, ongeveer halfweg tusschen Jerusalem en Bethoron. Vgl. I Mach. VII noot 16. Gr., in plaats van met alle geweld: ‘met alle zekerheid’; Nicanor hoopte namelijk, dat de Joden zich op den sabbatdag niet zouden verdedigen. Vgl. I Mach. II 34-41.</note>.</verse>

<verse osisID="2Macc.15.2"> Toen daarentegen de Joden, die hem uit noodzakelijkheid volgden<note n="1977">Die door Nicanor met geweld waren ingelijfd.</note>, zeiden: Ga niet zoo woest en barbaarsch te werk, maar geef eer aan den dag der heiliging, en eer aan Dengene, die alles ziet,</verse>

<verse osisID="2Macc.15.3"> vroeg die ongelukkige, of er een Machtige in den hemel is, die bevel gegeven heeft den sabbatdag te vieren<note n="1978">Nicanor wilde niet het bestaan van eenen God in twijfel trekken, maar alleen uitdrukken, dat er op aarde geene macht was, die hem tot het houden van de sabbatsrust kon dwingen, daar hij boven zich slechts eenen Machtige in den hemel erkende; maar als zoodanig beschouwde hij den God der Joden niet; deze vermocht volgens hem misschien iets in zijnen hemel, maar niets op aarde. Vgl. v. 4-5.</note>.</verse> 


<verse osisID="2Macc.15.4"> En toen zij hem antwoordden: De levende Heer, machtig in den hemel, is het, die bevolen heeft den zevenden dag te vieren,</verse>

<verse osisID="2Macc.15.5"> zeide hij: En ik ben een machtige op aarde en ik geef bevel de wapenen te nemen en den dienst des konings te vervullen. Intusschen slaagde hij er niet in, zijn plan ten uitvoer te leggen<note n="1979">Waarom Nicanor zijn plan om op den sabbatdag een gevecht te leveren (v. 1) niet kon ten uitvoer leggen, wordt noch hier noch I Mach. VII vermeld. Waarschijnlijk is dan ook hier niet dat plan bedoeld, maar drukt de schrijver hier vooraf in het kort uit, wat in v. 6-28 uitvoeriger verhaald wordt omtrent Nicanor's vernedering en ondergang.</note>.</verse>

<verse osisID="2Macc.15.6"> Nicanor dan, die zich in overgrooten trots verhief, had gedacht een algemeen zegeteeken over Judas<note n="1980">Gr.: ‘een algemeen zegeteeken over de metgezellen van Judas’. Hij wilde namelijk eene algemeene slachting onder hen aanrichten en daardoor zijnen naam vereeuwigen.</note> op te richten.</verse>

<verse osisID="2Macc.15.7"> De Machabeër daarentegen hoopte steeds met alle vertrouwen, dat hem van Godswege hulp zou verleend worden,</verse>

<verse osisID="2Macc.15.8"> en hij spoorde de zijnen aan om niet te vreezen bij het aanrukken der heidenen, maar om aan den herhaalden bijstand te gedenken, die hun uit den hemel geworden was<note n="1981">Vgl. XIV 15.</note>, en nu te hopen, dat de overwinning hun zoude verleend worden door den Almachtige.</verse>

<verse osisID="2Macc.15.9"> En terwijl hij hun over de Wet en de profeten sprak en hun de gevechten in herinnering bracht, die zij vroeger geleverd hadden, maakte hij hen stoutmoediger.</verse>

<verse osisID="2Macc.15.10"> En nadat hij zoodoende hunne gemoederen had opgebeurd, wees hij tevens op de arglist der heidenen en het schenden der eeden<note n="1982">Vgl. I Mach. VI 62; II Mach. IV 34; V 25; XII 3.</note>.</verse>

<verse osisID="2Macc.15.11"> En hij wapende ieder van hen, niet met een uitrusting van schild en lans, maar met uitmuntende woorden en aansporingen, en door het verhalen van eenen geloofwaardigen droom<note n="1983">Gr.: ‘een zekere ware verschijning’; dus geen gewone droom, maar een gezicht of visioen, waardoor aan Judas een gebeurtenis geopenbaard werd, die voor het oog der menschen verborgen bleef.</note>, waardoor hij allen met vreugde vervulde.</verse> 


<verse osisID="2Macc.15.12"> Het droomgezicht nu was van dezen aard: Onias, die hoogepriester geweest was, een man, goed en zachtzinnig, statig van voorkomen, zedig van levenswandel en deftig van taal, en die zich van kindsbeen af in de deugden geoefend had, bad met uitgestrekte handen voor het geheele volk der Joden<note n="1984">Onias III namelijk, dien Judas vroeger gekend had. Vgl. III 1 en IV 34 en 37. Uit het hier verhaalde blijkt, hoe vast Judas en zijn tijdgenooten geloofden aan de kracht van het gebed, dat de in Gods vrede gestorvenen verrichten voor de menschen, die nog hier op aarde zijn.</note>.</verse>

<verse osisID="2Macc.15.13"> Daarna was nog een andere man verschenen, bewonderenswaardig door ouderdom en heerlijkheid en door de groote statigheid, die hem omgaf<note n="1985">Gr.: ‘en dat de hem omringende majesteit iets wonderbaars en overheerlijks was’.</note>.</verse>

<verse osisID="2Macc.15.14"> Onias nu had tot bescheid gezegd: Dit is de vriend der broeders en van het volk Israël; dit is degene, die veel bidt voor het volk en de geheele heilige stad, Jeremias, de profeet Gods.</verse>

<verse osisID="2Macc.15.15"> En Jeremias had de rechterhand uitgestrekt en aan Judas een gouden zwaard gegeven, zeggende:</verse>

<verse osisID="2Macc.15.16"> Ontvang het heilig zwaard<note n="1986">Het zwaard wordt hier heilig genoemd, omdat het aan Judas van Godswege gegeven werd en het een zinnebeeld was van de hulp, die hem verleend werd om met goed gevolg voor de heilige zaak van den godsdienst te strijden.</note> als een geschenk van God, waarmede gij de vijanden van mijn volk Israël zult nedervellen.</verse>

<verse osisID="2Macc.15.17"> Aldus aangespoord door de uitstekende woorden van Judas, die geschikt waren om de geestdrift te verheffen en den moed der jongelingen te versterken, besloten zij kloekmoedig te vechten en slag te leveren, opdat de dapperheid over de zaken zou beslissen, aangezien de heilige stad en de tempel gevaar liepen.</verse>

<verse osisID="2Macc.15.18"> Want er bestond minder bezorgdheid voor echtgenooten en kinderen en insgelijks voor broeders en bloedverwanten, daarentegen een overgroote en eerste vrees voor de heiligheid des tempels<note n="1987">Zij vreesden, dat Nicanor zijne bedreiging ten opzichte van den tempel (vgl. XIV 33) zou ten uitvoer leggen.</note>.</verse> 


<verse osisID="2Macc.15.19"> Maar ook hen, die zich in de stad bevonden, hield geen geringe zorg bevangen voor degenen, die handgemeen gingen worden.</verse>

<verse osisID="2Macc.15.20"> En toen reeds allen hoopten, dat de beslissing ophanden was, en de vijanden aanwezig waren, en het leger in orde geschaard en de dieren<note n="1988">De olifanten. Volgens Polybius en anderen hadden de Romeinen na den dood van Antiochus Epiphanes alle olifanten der Syriërs laten dooden en al hunne schepen verbranden. Of dit bevel naar de letter werd ten uitvoer gelegd, is moeielijk te zeggen. Zeker is het, dat Demetrius zich desniettemin kort na zijne aankomst in Syrië in het bezit zag eener vloot. Evengoed kon hij dus, ten minste na eenigen tijd, nieuwe olifanten verwerven.</note> en ruiters op een geschikte plaats waren opgesleld,</verse>

<verse osisID="2Macc.15.21"> en de Machabeër acht gaf op het aanrukken der legerscharen en op het verschillend wapentuig en op de woestheid der dieren, verhief hij de handen ten hemel en riep den Heer aan, die wonderen verricht en die niet naar gelang van de kracht der wapenen, maar zooals het Hem behaagt de overwinning schenkt aan die het verdienen.</verse>

<verse osisID="2Macc.15.22"> Bij zijn gebed nu sprak hij in dezer voege: Gij, Heer, die uwen engel gezonden hebt ten tijde van Ezechias, koning van Juda, en honderd vijf en tachtig duizend man van het leger van Sennacherib gedood hebt<note n="1989">Vgl. IV Reg. XIX 35 en I Mach. VII 41 volg.</note>,</verse>

<verse osisID="2Macc.15.23"> zend ook nu, Heerscher des hemels, uwen goeden engel voor ons uit met schrik en vrees voor de grootheid van uwen arm,</verse>

<verse osisID="2Macc.15.24"> opdat zij ontzet worden, die onder lastertaal oprukken tegen uw heilig volk. Zoo voleindigde hij dan zijn gebed.</verse>

<verse osisID="2Macc.15.25"> Nicanor daarentegen en die bij hem waren, rukten aan met trompetten en gezangen.</verse>

<verse osisID="2Macc.15.26"> Maar Judas en die bij hem waren, werden, na het aanroepen van God, al biddend slaags.</verse>

<verse osisID="2Macc.15.27"> Met de hand vechtend, maar God in hunne harten biddend, ver- sloegen zij niet minder dan vijf en dertig duizend man, in heerlijke geneugte over Gods tegenwoordigheid<note n="1990">Gr.: ‘over Gods verschijning tot hulp’.</note>.</verse>

<verse osisID="2Macc.15.28"> En toen zij ophielden en vol vreugde terugkeerden, ontwaarden zij, dat Nicanor met zijne wapenen gevallen was.</verse>

<verse osisID="2Macc.15.29"> Alsdan een geschreeuw aangeheven en een opschudding verwekt hebbende, prezen zij in de landstaal den almachtigen Heer.</verse>

<verse osisID="2Macc.15.30"> Judas nu, die altoos met lichaam en ziel bereid was voor zijne medeburgers te sterven<note n="1991">Gr.: ‘te strijden, en die de genegenheden der jeugd (d.i. die hij van zijne jeugd af gekoesterd had) jegens zijne stamgenooten steeds had bewaard’.</note>, beval het hoofd van Nicanor en zijne met den schouder afgehouwen hand naar Jerusalem te brengen.</verse>

<verse osisID="2Macc.15.31"> Toen hij nu daar aangekomen was, en zijne stamgenooten en de priesters bij het altaar had samengeroepen, ontbood hij ook degenen, die zich op den burcht bevonden<note n="1992">De van zijne stamgenooten onderscheiden Syriërs, die zich nog als bezetting op den burcht te Jerusalem bevonden. Judas wilde hen waarschijnlijk in de gelegenheid stellen om zich met eigen oogen te overtuigen van de haast ongeloofelijke nederlaag en den dood van Nicanor. Ongetwijfeld werd die uitnoodiging hoofdzakelijk gericht tot de hoofden dier bezetting.</note>.</verse>

<verse osisID="2Macc.15.32"> En het hoofd van Nicanor vertoonend benevens diens misdadige hand, die hij tegen het heilige huis van den almachtigen God had uitgestrekt met hoogdravende grootspraak,</verse>

<verse osisID="2Macc.15.33"> beval hij daarenboven de uitgesneden tong van den goddeloozen Nicanor stuksgewijze aan de vogels te geven en de hand van den uitzinnige tegenover den tempel<note n="1993">Om den tempel niet te verontreinigen werd zij niet daaraan, maar daartegenover opgehangen.</note> op te hangen.</verse>

<verse osisID="2Macc.15.34"> Allen prezen dan den Heer des hemels, zeggende: Gezegend zij Hij, die zijne plaats ongeschonden bewaard heeft!</verse>

<verse osisID="2Macc.15.35"> Het hoofd nu van Nicanor hing hij boven op den burcht<note n="1994">Gr.: ‘hing hij aan den burcht’, namelijk tegen den buitenmuur daarvan, als zegeteeken, tot bemoediging zijner medeburgers en tot beschimping voor de Syriërs, die nog in den burcht waren.</note>, opdat het een duidelijk en openlijk teeken zou wezen van Gods hulp.</verse>

<verse osisID="2Macc.15.36"> Allen besloten dan ook eenparig, dat deze dag geenszins zou voorbijgaan zonder plechtigheid,</verse>

<verse osisID="2Macc.15.37"> maar dat men feest zou vieren op den dertienden dag der maand Adar, zooals men in het Syrisch zegt, daags vóór den Mardocheüs-dag<note n="1995">Voor de maand Adar zie I Mach. VII noot 20. Door Syrisch wordt hier het Palestijnsch Arameesch bedoeld; door Mardocheüs-dag het Purim-feest, ingesteld ter herinnering aan de redding der Joden door Esther, ten tijde van koning Assuërus. Zie Esth. IX 23 en 31.</note>.</verse>

<verse osisID="2Macc.15.38"> Daar dat dan tegen Nicanor gedaan is, en van dien tijd af de stad in het bezit der Hebreërs gebleven is<note n="1996">Na den dood van Judas den Machabeër kwam Jerusalem weder in de macht der Syriërs (vgl. I Mach. IX 24, 33, 49, 53), en eerst verscheidene jaren daarna (vgl. I Mach. X 10) kon Jonathas zich voorgoed te Jerusalem vestigen. Te recht besluit men dan ook uit het hier vermelde, dat het verhaal van Jason korten tijd vóór den dood van Judas voltooid werd en niet verder liep dan hetgeen zijn verkorter hier vermeldt (zie de Inleiding blz. 248-249). Had overigens Jason in zijn werk ook nog gewag gemaakt van den tocht van Bacchides en den dood van Judas den Machabeër (vgl. I Mach. IX 1-19), dan zou zijn verkorter eene zoo gewichtige gebeurtenis ten minste met een paar woorden vermeld hebben.</note>, zal ook ik hiermede een einde maken aan het verhaal.</verse>

<verse osisID="2Macc.15.39"> En is dit goed en zooals het voor de geschiedenis past, dan is dat ook naar mijn eigen wensch. Is het daarentegen minder prijselijk, dan moge men het mij ten goede houden<note n="1997">Gr.: ‘zoo het nu schoon en overeenkomstig de (behoorlijke) ordening is, dan is dit ook wat ik zelf wil; is het echter van minder waarde en gering, dan was (alleen) dit onder mijn bereik’. De schrijver doet hier een beroep op de welwillendheid van den lezer; hij erkent, dat zijn schrijftrant en het onderling verband der deelen van zijn verhaal wellicht iets te wenschen overlaten. Daarmede wil hij echter niet gezegd hebben, dat er iets af te dingen valt op de geschiedkundige waarheid der door hem verhaalde feiten, en evenmin, dat het hem bij het schrijven van zijn werk aan eene bijzondere ingeving van den H. Geest ontbroken heeft. Trouwens deze belet den schrijver niet zijnen persoonlijken arbeid aan het werk te besteden (vgl. II 27-33), noch de geschikte bronnen te raadplegen, noch zijn werk in eenen vorm te gieten, die eigenaardig mag genoemd worden en waaraan wellicht menschelijke gebreken kleven, maar die aan de juiste uitdrukking van hetgeen de H. Geest hem heeft willen doen schrijven, geen nadeel berokkent.</note>.</verse>

<verse osisID="2Macc.15.40"> Immers gelijk het walgt, altijd wijn of altijd water te drinken, terwijl het aangenaam is beurtelings daarvan gebruik te maken: zoo zal een steeds afgemeten verhaal den lezers niet aangenaam wezen<note n="1998">Naar II 26 stelde de schrijver zich ten doel, zijnen lezers, buiten kennis en nut, ook genot te verschaffen; dit laatste ontstaat in groote mate uit afwisseling in den schrijftrant; een te zeer afgemeten stijl daarentegen is den lezers niet aangenaam. Daarom heeft zich dan ook de schrijver wel op beknoptheid, maar tevens op afwisseling in zijn verhaal toegelegd; om die reden hoopt hij, dat zelfs de gebreken, die hier en daar zijnen stijl mochten aankleven, het hunne tot die afwisseling mogen bijbrengen, gelijk de schaduwen zulks doen in een tafereel. Om echter daarenboven zijn werk tot grooter kennis en nut voor zijne lezers te doen strekken, heeft hij zich bevlijtigd, beurtelings de geschiedkundige feiten naar hun natuurlijk verloop te verhalen, beurtelings op den bovennatuurlijken samenhang daarvan met de raadsbesluiten van God te wijzen; daardoor zullen de lezers tot de overtuiging komen, dat de wereld en hare gebeurtenissen door God bestuurd worden, en dat hij alleen op Gods zegen kan hopen, die Hem in geloof en vertrouwen tracht te dienen.</note>. Hier zal het dus ten einde zijn.</verse>


</chapter>
</div>
</div>
