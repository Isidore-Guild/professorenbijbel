<div type="bookGroup"><title>Deel 2. Het boek Josue. Het boek Rechters. Het boek Ruth. Het eerste en tweede boek der Koningen. Het derde en vierde boek der Koningen</title>
<div canonical="true" osisID="Josh" type="book">
		<title short="Josue" type="main">Het boek Josue</title>
		<title>Inleiding</title>
<p><hi type="bold">H</hi>et Boek Josue, zoo genoemd naar den man Gods, onder wiens leiding de inbezitneming van het Beloofde Land plaats had en die volgens de overlevering de schrijver is van dit kostbare geschiedwerk, bevat de geschiedenis der Israëlieten van den dood van Moses af tot eenigen tijd na den dood van Josue.</p>
<p>Naar zijn inhoud vervalt het boek in drie hoofddeelen. Het <hi type="cursief">eerste</hi> deel (I-XII) verhaalt de verovering van Chanaän. Het <hi type="cursief">tweede</hi> deel beschrijft de verdeeling ven het land onder de stammen van Israël (XIII-XIX) en de aanwijzing der vrijsteden (XX) en Levietensteden (XXI). Het <hi type="cursief">derde</hi> deel (XXII-XXIV) bevat het verhaal van verdere gebeurtenissen, in 't bijzonder van de maatregelen, door Josue genomen ter bevestiging der nieuwe inrichting en van het verbond tusschen Israël en zijn God.</p>
<p>Het doel van den gewijden schrijver is: door het verhaal der inbezitneming van het Beloofde Land Gods getrouwheid in het vervullen zijner beloften in het licht te stellen en zoodoende zijn volk op te wekken tot getrouwheid aan Jehova en tot de onderhouding der Wet (vgl. I 3-4; XXI 41-43; XXIII 1 - XXIV 27). Dientengevolge bestaat er tusschen den Pentateuch en het Boek Josue een innig verband. Immers wat reeds  aan Abraham werd beloofd en wat door Moses werd voorbereid en zelfs door wetten geregeld, dat zien wij in vervulling gaan in het Boek Josue: het bezit van het land Chanaän door Israël als een zelfstandig volk. De Pentateuch en het Boek Josue samen verhalen ons de geschiedenis van de voorbereiding en vestiging van Israëls volksbestaan.</p>
<p>Onjuist echter is de bewering, dat het Boek Josue met den Pentateuch eigenlijk één geheel zou vormen. Wel wordt de inhoud der boeken van Moses in het Boek Josue als bekend ondersteld, zelfs bouwt het blijkbaar voort op de grondslagen van den Pentateuch, maar toch is dit boek, zooals den onpartijdigen lezer al spoedig blijkt, een op zich zelf staand en in zich zelf afgesloten geschiedverhaal.</p>
<p>Dat het een boek op zich zelf is, bewijst bv. het XIII 9 volg. voorkomende verhaal van de toewijzing van het Overjordaansche land aan Ruben, Gad en den halven stam Manasses, welke reeds onder Moses was geschied en in den Pentateuch verhaald (Num. XXXII 33 volg.); daarbij springen het verschil tusschen de twee berichten en hunne onafhankelijkheid van elkander in het oog. Zoo hebben wij ook twee onderscheidene berichten aangaande de bepaling der vrijsteden in het Overjordaansche (Deut. IV 41-43 en Jos. XX 8). - Zelfs in taalkundig opzicht bestaat er verschil tusschen den Pentateuch en het Boek Josue. De eerste bevat oud-Hebreeuwsche vormen en uitdrukkingen, die in het laatste, evenals in de andere boeken der H. Schrift, ontbreken. Het Boek Josue toont reeds den invloed van in Chanaän gebruikelijke spreekwijzen, die ook in de latere boeken worden aangetroffen.</p>
<p>De inhoud van dit boek, die over het algemeen naar tijdsorde gerangschikt is, vormt een afgerond geheel, waarvan de hoofdlijnen den schrijver reeds in het eerste hoofdstuk voor den geest stonden. Niet ten onrechte heeft men de woorden van God, I 2-9, die de inleiding uitmaken, den korten inhoud van het Boek Josue genoemd: het eerste hoofddeel van het boek is de uitvoering van v. 5, het tweede van v. 6, het derde van v. 7.</p>
<p>Het Boek Josue verplaatst ons in een tijd toen Palestina verdeeld was in kleine, stedelijke vorstendommen, die van elkander onafhankelijk waren. Aan het hoofd daarvan staan ‘koningen’, die steeds als zelfstandige vorsten optreden. Zulke toestanden wijzen op een tijdperk, waarin Egypte, dat na de verdrijving der Hyksos (zie Exod. I noot 8) door verschillende veroveringen zijn gezag in Palestina had gevestigd, zijne macht aldaar zoo goed als verloren had. Het begin van zulk een tijdperk nu is ons bekend geworden uit eene menigte opschriften in spijkerschrift, die in 1887 zijn gevonden te Tel-el-Amarna in Opper-Egypte, waarheen pharao Amenophis IV omstreeks de laatste helft van de 15<hi type="super">de</hi> eeuw v.C. het koninklijk archief heeft overgebracht. Onder de gevonden tabletten bevinden zich zeer vele brieven van onder Egyptisch gezag staande Chanaänietische ‘vorsten’ of schatplichtige ‘koningen’ aan den pharao (Amenophis III of IV), o.a. van Abdichiba van Jerusalem <hi type="cursief">(Urusalim).</hi> Zij beklagen zich veelal, dat zij in 't nauw  worden gebracht door de ‘Chabiri’<note n="1">Een naam, dien men heeft vergeleken met ʽIbrim (Hebreërs), doch waardoor waarschijnlijk slechts de verbonden vijandelijke stammen worden aangeduid.</note> - met wie andere ‘vorsten’ of stadhouders schijnen te heulen -; zij berichten den koning, dat reeds eenige steden den vijand in handen zijn gevallen; betreuren het, dat er geen Egyptische hulptroepen worden gezonden, en spreken de vrees uit, dat de vijanden weldra meester zullen zijn van het land. Het is dan ook meer dan waarschijnlijk, dat gedurende de troebelen, die na den dood van Amenophis IV in het land der Pharao's heerschten, Egypte zijn gezag in Palestina heeft verloren.</p>
<p>Vóór Seti I (zie Exod. II noot 6), die vermoedelijk omstreeks een halve eeuw na den dood van Amenophis IV op den troon kwam, vernemen wij uit Egyptische bronnen niets meer over Chanaän. Seti ondernam in de eerste jaren zijner regeering langs de kust van Palestina een veldtocht tegen Syrië. Evenzoo zijn opvolger Ramses II (zie Exod. I noot 13). Hoewel onder deze krachtige koningen de kuststreken van Palestina, naar het schijnt, aan Egypte onderworpen waren, moest deze onderwerping toch met geweld worden gehandhaafd; eens moest zelfs Ascalon door Ramses II worden heroverd.</p>
<p>Uit den tijd van Ramses' opvolger, Merneptah of Menephta I (zie Exod. V noot 1), heeft men in het jaar 1896 een groot en merkwaardig opschrift ontdekt, gedateerd uit het 5<hi type="super">de</hi> jaar zijner regeering. Daarin wordt de overwinning op de Libyers bezongen, waarvan de schok ook door andere volken was gevoeld. Aan het einde van dit zegelied komt de volgende phrase voor: ‘Cheta (ten N. van Palestina) is tot rust gebracht, het (land) Chanaän is in gevangenschap met al het slechte daarin (??); weggevoerd is (de bevolking van) Ascalon (in het Z.W. aan de kust), ingenomen Gazer (ten N.O. van Ascalon), vernietigd Jenoam (in het N.), <hi type="cursief">Israël is verwoest en zonder korenoogst,</hi> Chor (de kuststreek van Palestina) is geworden als de weduwen van Egypte’. De zin van dit gedeelte van het opschrift is nog te onzeker, om daaruit nu reeds gevolgtrekkingen te maken, maar opmerkelijk is het, dat <hi type="cursief">Israël</hi> hier genoemd wordt - het is de eerste maal dat men dezen naam op een oud-Egyptisch monument aantreft.</p>
<p>Het tijdstip der verovering van Chanaän onder Josue kan nog niet met voldoende nauwkeurigheid bepaald worden. De regeering van Amenophis IV, onder of na wien Chanaän aan de macht van Egypte werd onttrokken, valt volgens tijdrekenkundige gegevens uit de Egyptische, Babylonische en Assyrische geschiedenis omstreeks de tweede helft der 15<hi type="super">de</hi> eeuw v.C. Volgens III Reg. VI 1 verliepen er tusschen den uittocht der Israëlieten uit Egypte en de grondlegging van den tempel, in het 4<hi type="super">de</hi> jaar van Salomon, 480 (naar den Hebreeuwschen tekst en de Vulgaat) of 440 jaren (naar de Septuagint). Veertig jaar na den Uittocht trad Josue op. De grondlegging van den tempel had plaats omtrent het jaar 970 v.C., zeker niet later. Naar deze gegevens zou Josue zijn opgetreden omstreeks 1410 of 1370 v.C. Hiermede strookt eene verklaring van bovenvermeld opschrift van Menephta I, volgens welke Israël reeds in diens 5<hi type="super">de</hi> jaar in Chanaän zou gewoond  hebben; want tusschen de regeering van Amenophis IV en die van Menephta I ligt eene tijdruimte van meer dan eene eeuw, en ook uit andere gegevens valt af te leiden, dat Menephta niet vóór het jaar 1300, of daaromtrent, op den troon is gekomen. Daartegenover dient echter opgemerkt te worden, dat gezegde verklaring van het opschrift twijfelachtig is en niet op vaste gronden steunt; en bovendien is het niet zeker, dat in een der cijfers 480 of 440 van III Reg. de oorspronkelijke en ware lezing is bewaard gebleven, terwijl ook uit de cijfers van het Boek der Rechters geen bepaalde som van opeenvolgende jaren met voldoende waarschijnlijkheid kan worden afgeleid. - Van de andere zijde bestaat er een gevoelen, volgens hetwelk Menephta I de pharao van den Uittocht zou zijn (zie Exod. V noot 1, vgl. I noot 13). Dit gevoelen, waarvoor men gegevens meent te vinden in de berichten van Flavius Josephus en dat door eenige niet te versmaden gronden wordt gesteund (vgl. Exod. I noot 15 en 16; II noot 6 en 24; XII noot 24), werd tot nu toe vrij algemeen gevolgd; doch op zekerheid kan ook deze meening geen aanspraak maken. - Zoodoende bestaat er voor de bepaling van den tijd der verovering van Chanaän door Israël nog eene onzekerheid van bijna twee eeuwen; als vroegste termijn kan het jaar 1410, als laatste het jaar 1220 v.C. (d.i. omtrent 40 jaar na het uiterste nog waarschijnlijke tijdstip van Menephta's dood) worden aangenomen.</p>
<p>Hoe het zij, de gebeurtenissen van het Boek Josue vallen in een tijdperk, waarin ook naar de gegevens der geschiedenis voor zulke gebeurtenissen plaats is, namelijk in een tijd toen de macht van Egypte in Chanaän gebroken was. Het Boek Josue blijkt dus op dit punt, ook voor hen, die geen rekening houden met het oordeel der Kerk, alleszins geloofwaardig.</p>
<p>Een merkwaardige bevestiging ontvangt de inhoud van dit boek door het volgende bericht van oude christelijke schrijvers. Nog in den tijd der Wandalen (in de 5<hi type="super">de</hi> eeuw n.C.) stonden te Tigisis in het tegenwoordige Algiers ‘twee uit witte steen gehouwen zuilen bij de groote bron, met een opschrift, in Phenicisch schrift en in de Phenicische taal, van den volgenden inhoud: <hi type="cursief">Wij zijn degenen, die gevlucht zijn voor het aanschijn van Josue, den roover, den zoon van Nun</hi>’ (Moses Choren. Hist. Armen. I, 18; Procopius Bell. Vand. II, 10; e.a.). De geloofwaardigheid van dit bericht wordt ook door nieuwere geschiedvorschers erkend en de inhoud strookt met de historische waarschijnlijkheid. Dat de verovering van Chanaän door de Israëlieten een stoot heeft gegeven aan de uitwijking der Chanaänieten, is alleszins aannemelijk. Omstreeks denzelfden tijd nu moeten de Pheniciërs, zooals de Chanaänieten in engeren zin (Gen. XIII 7; Exod. III 8; Jos. XI 3; XIII 4) door de Grieken en Romeinen werden genoemd (vgl. Jos. V 1 Septuagint), eene volkplanting hebben gesticht aan de noordkust van Afrika. Nog ten tijde van den H. Augustinus noemden zich de Pheniciërs in Afrika ‘Chananeërs’ <hi type="cursief">(Chanani).</hi> De scheldnaam ‘roover’, die in genoemd opschrift aan Josue gegeven wordt, staat niet op zich zelf; met denzelfden naam worden reeds de ‘Chabiri’ vereerd op de tabletten van Tel-el-Amarna.</p>
<p>Als de schrijver van het Boek Josue wordt door de overlevering van  Joden en Christenen Josue zelf aangewezen. Van dusdanige werkzaamheid van Josue wordt dan ook een paar malen in het boek zelf gesproken (XVIII 4-9 en XXIV 26). Aangezien het schrijven reeds vóór Josue, zooals uit de tabletten van Tel-el-Amarna in ruime mate blijkt, juist in Chanaän zeer in zwang was en de Israëlieten, die bovendien uit het hoog beschaafde Egypte kwamen, voor de Chanaänieten in beschaving niet behoefden onder te doen, is het trouwens reeds op zich zelf uiterst waarschijnlijk, dat Josue de schrijfkunst heeft aangewend, om de herinnering te doen voortleven aan de gewichtige feiten, waarvan hij niet alleen getuige was geweest, maar waartoe hij ook als de met goddelijk gezag bekleede leidsman der Israëlieten een groot deel had bijgedragen; om de grensbepalingen en de naamlijst der steden te bewaren van het gebied, dat aan elken stam was toegewezen; kortom om aan zijn volk de geschiedenis over te leveren van deszelfs wonderbare vestiging in het aan de vaderen beloofde land.</p>
<p>Met de overlevering komt de inhoud van het boek overeen.</p>
<p>De schrijver gebruikt nog oude Chanaänietische namen van steden, die na de verovering bij de Israëlieten in onbruik geraakten en vervangen werden door andere, deels wellicht nog oudere en uit de geschiedenis der aartsvaders overgeleverde, namen (Jerusalem, Hebron). Zoo <hi type="cursief">Jebus (ha-Jebusi)</hi> voor Jerusalem (XV 8; XVIII 16, 28), <hi type="cursief">Baäla</hi> en <hi type="cursief">Kirjath-Baäl</hi> voor Kirjath-Jearim (XV 9; 60), <hi type="cursief">Kirjath-Sepher (Kirjath-Sanna)</hi> voor Debir (XV 49, vgl. v. 15), <hi type="cursief">Kirjath-Arba</hi> voor Hebron (XV 54; XX 7). Hij noemt Gabaon ‘eene groote stad, <hi type="cursief">als</hi> eene der koningssteden’ (X 2, Hebr.), en heeft dus deze ‘koningssteden’, die alleen vóór de Israëlietische verovering in Chanaän zoo talrijk waren (vgl. XII 7-24), nog als zoodanig gekend. Zijne nauwkeurigheid in het opgeven van namen en in het verhalen van bijzonderheden, die een lateren schrijver zouden ontsnapt zijn of geen belang zouden hebben ingeboezemd, verraadt den oog- en oorgetuige. Volgens VI 25 (Hebr.) zou hij Rahab nog hebben gekend terwijl ‘zij woonde midden onder Israël’, en XV 4 (Hebr.) kenmerkt hij zich door een enkel woordje niet slechts als tijdgenoot, maar als den man van gezag, die zelfs den stam Juda zijn gebied toewijst. - Het is dan ook volstrekt niet onwaarschijnlijk, dat onder ‘al deze woorden’, die Josue volgens XXIV 26 geschreven en bij het ‘Wetboek des Heeren’ gevoegd heeft, het door hem bewerkte geschiedboek is te verstaan en dat wij dit boek in hoofdzaak bezitten in het Boek Josue.</p>
<p>Wij wenschen hieraan echter eene bemerking toe te voegen. Evenals Moses bij het samenstellen van zijne geschriften niet alleen uit schriftelijke bronnen van vroegeren tijd kan geput hebben (zie Inleiding op den Pentateuch blz. 4), maar ook gebruik kan hebben gemaakt van schriftstukken, die, wellicht onder zijne opdracht, door zijne medehelpers, hetzij priesters of hoofden des volks, waren vervaardigd (vgl. Exod. XVIII 13-26), zoo kan ook Josue geschreven bescheiden van tijdgenooten (bv. Eleazar, XIV 1) bij de samenstelling van zijn schriftwerk hebben benut. Dat zulks niet onwaarschijnlijk is, blijkt uit XVIII 4-9, waar verhaald wordt, dat Josue een nauwkeurige beschrijving van het na de eerste verdeeling nog overgebleven land liet opmaken,  welke hem daarna in eene boekrol werd overhandigd; terecht vermoedt men, dat ons die beschrijving in XVIII 12 - XIX 48 althans gedeeltelijk is bewaard gebleven. Zoodanige onderstelling nu kan wellicht bijdragen tot de verklaring van het verschijnsel, dat het Boek Josue bestanddeelen heeft, die in taal, stijl en karakter eenigszins verschillen, doch van den anderen kant geheel gelijksoortig zijn met de evenzoo onderling verschillende bestanddeelen van den Pentateuch. De geschriften namelijk, waarvan Josue gebruik maakte, waren òf van dezelfde mannen afkomstig, die onder Moses schreven, òf althans van hunne leerlingen en naaste geestverwanten.</p>
<p>Wanneer wij zeggen, dat Josue de schrijver is van het naar hem genoemde boek, dan beweren wij niet, dat juist alles, wat het Boek Josue bevat, door hem zelven is geschreven of daarin opgenomen. Afgezien van het slot, dat klaarblijkelijk niet van Josue's hand is, vindt men in dit boek, evenals in andere boeken van de H. Schrift, kleinere toevoegselen of verklaringen, die een latere hand verraden. Verder zijn enkele berichten volgens velen van jongeren datum (XIV 14-15; XV 14-19; XIX 47). Doch deze zijn dan, evenals het slot, reeds kort na den dood van Josue door een gezaghebbend persoon (vgl. XXIV 31), onder den invloed der goddelijke inspiratie, geschreven en ingelascht.</p>
<p>Van den anderen kant betwijfelt men, of het geschrift van Josue wel in zijn geheel in ons boek is bewaard gebleven. In 't bijzonder is het opmerkelijk, dat het verhaal ontbreekt van de verovering van Midden-Palestina, die toch van evenveel belang was als die van het zuiden (VI-X) en het noorden (XI), terwijl daarenboven Josue zelf uit den stam Ephraïm was (Num. XIII 9) en in diens gebied zijn erfdeel kreeg (Jos. XIX 49-50). Die verovering wordt nochtans door het bericht van VIII 30-35 naar allen schijn plotseling ondersteld, evenals bij het bericht van de verovering van het noorden (zie de aanteekening bij XI 6); en bij de beschrijving der landsverdeeling wordt zij stilzwijgend als een feit aangenomen (zie XVI en XVII 14-18). Hiermede brengt men in verband: 1<hi type="super">o</hi>. dat in de lange lijst van XII 7-24 slechts de eene of andere naam uit dit gebied voorkomt; 2<hi type="super">o</hi>. dat in Hoofdst. XVI bij uitzondering van Ephraïm in 't geheel geene stedenlijst, maar alleen eene grensbepaling wordt gegeven, en dat van Manasses in XVII 11 slechts steden worden genoemd, die ten N. van bedoeld gebied liggen (‘in Issachar en in Aser’); 3<hi type="super">o</hi>. dat de weinig passende parenthese in XVII 9 (Hebr.): ‘deze steden behooren aan Ephraïm midden onder de steden van Manasses’, eene aanduiding schijnt te bevatten van een daarbij behoorend lijstje van steden, dat thans uit den tekst is verdwenen (zie evenwel ook de aanteekening aldaar). Wanneer men in aanmerking neemt, dat al deze verschijnselen in den tekst betrekking hebben op het latere gebied der Samaritanen, met wie de Joden in voortdurende vijandschap leefden, dan komt men tot het vermoeden, dat bedoelde leemten te wijten zijn aan den afkeer der Joden van de Samaritanen en dat bijgevolg de hier ontbrekende berichten na de Babylonische gevangenschap uit den tekst zijn verwijderd. Men verklaart dit dan uit het streven der Joden om zelfs den schijn van eenige  gemeenschap met de Samaritanen en hun land te vermijden; vgl. I Esdr. IV 3; II Esdr. II 20; Joan. IV 9. Nochtans dit vermoeden steunt niet op genoegzaam vaste gronden om andere verklaringen uit te sluiten; vgl. XIX noot 12.</p>
<p>De tegenwoordige Hebreeuwsche tekst van het Boek Josue, waarvan de Vulgaat slechts zelden wezenlijk afwijkt, vertoont op meerdere plaatsen aanmerkelijke verschillen met de Septuagint, waarop wij in de aanteekeningen zullen wijzen. De laatste is dikwijls korter en blijkt meermalen - niet altijd - de oudere en betere lezing bewaard te hebben. Enkele malen ook biedt zij meer dan de eerste. In het bijzonder is dit het geval bij XV 59, XXI 40 (Vulg.) en aan het einde van het boek, doch op de twee laatstgenoemde plaatsen kan zij, naar het schijnt, op oorspronkelijkheid geen aanspraak maken.</p>
<p>Bij de vele namen van steden, die in het Boek Josue voorkomen, mag het ons niet verwonderen, dat daarin onder de hand der afschrijvers talrijke fouten zijn geslopen, evenals bij de eigennamen van het eerste Boek Paralipomenon. Waar in dit opzicht verschillen van lezing, die op andere plaatsen der H. Schrift of in de oude vertalingen voorkomen, van eenig belang kunnen geacht worden, zullen wij niet nalaten die te vermelden.</p>
<p>Ook op de tabletten van Tel-el-Amarna en in oud-Egyptische en Assyrische of Babylonische opschriften vindt men niet weinig namen terug van steden, die in het Boek Josue vermeld worden, en deze ontdekkingen plaatsen niet alleen de geloofwaardigheid van het bijbelboek in nog helderder daglicht, maar stellen ons ook meermalen in staat om de juiste schrijfwijze of uitspraak van zulke namen te bepalen.</p>
<chapter osisID="Josh.1">
<title>Hoofdstuk I.</title><p>Josue ontvangt van God de opdracht om het land Chanaän te veroveren (v. 1-9), maakt het volk marschvaardig (v. 10-11) en herinnert ook de Oostjordaansche stammen aan hun plicht om mede te strijden (v. 12-15), waartoe deze zich bereid verklaren (v. 16-18).</p>
<verse osisID="Josh.1.1"><hi type="bold">E</hi>N het geschiedde na den dood van Moses, den dienstknecht des Heeren, dat de Heer sprak tot Josue, den zoon van Nun, den dienaar van Moses<note n="2">Zie over Josue Exod. XVII 9-14; XXIV 13; XXXIII 11; Num. XIV 6; XXVII 18; Deut. XXXI 23; Eccli. XLVI 1-10. Op de laatste plaats, evenals overal in de Septuagint, heet hij: Jesus, zoon van Nave. De naam Jesus (Hebr. Jêsjua) is eene verkorting van Josue (Hebr. Jehosjua) en beteekent: ‘Jehova helpt’. Evenals in zijn naam, die van Oseë in Josue was veranderd (Num. XIII 9, 17), was Josue ook in zijn persoon eene voorafbeelding van Jesus Christus. Niet Moses mocht het volk Gods in het Beloofde Land brengen, maar Josue; niet door de wet van Moses werd de menschheid tot de zaligheid gebracht, maar door Jesus Christus.</note>, en tot hem zeide:</verse>
<verse osisID="Josh.1.2"> Moses, mijn dienstknecht, is gestorven; maak u op en trek over dien Jordaan, gij en al het volk met u, naar het land, dat Ik geven zal aan de kinderen van Israël.</verse>
<verse osisID="Josh.1.3"> Elke plaats, die uwe voetzool zal betreden, zal Ik ulieden geven, zooals Ik gesproken heb tot Moses.</verse>
<verse osisID="Josh.1.4"> Van de woestijn en den Libanon af tot aan den grooten stroom den Euphraat, het gansche land der Hetheërs tot aan de Groote Zee naar den kant van zonsondergang zal uw gebied zijn<note n="3">De eigenlijke Hetheërs (Gen. X 15), van Chananeeschen oorsprong, woonden ten N. en N.O. van Palestina; zij waren juist in dien tijd beroemd als het machtigste volk van die streken en stonden aan het hoofd der verbonden volken, met welke de koningen van Egypte in Palestina telkens oorlog hadden te voeren. Daardoor is het verklaarbaar, dat Palestina in zijn geheelen omvang door de algemeene be-benaming van land der Hetheërs werd aangeduid. - Zie verder Exod. XXIII 31 en Deut. XI 24, met de aanteekeningen.</note>.</verse> 
<verse osisID="Josh.1.5"> Niemand zal ulieden kunnen weerstaan alle dagen uws levens; gelijk Ik met Moses geweest ben, zoo zal Ik zijn met u; Ik zal u niet begeven noch verlaten.</verse>
<verse osisID="Josh.1.6"> Wees moedig en sterk! Gij toch<note n="4">Moed en kracht, bij vertrouwen op God en onderhouding van zijne geboden (v. 7), zijn de voorwaarden, die God in Josue vereischt ter volvoering van zijne belofte.</note> zult aan dit volk door het lot het land toedeelen, dat Ik aan hunne vaderen gezworen heb hun te zullen geven.</verse>
<verse osisID="Josh.1.7"> Wees derhalve zeer moedig en sterk, om te onderhouden en te volbrengen heel de wet, die mijn dienstknecht Moses u heeft opgelegd; wijk daarvan niet af hetzij ter rechter- of ter linkerhand, zoodat gij beseft alwat gij doet<note n="5">De grondtekst heeft: ‘opdat gij gelukkig moogt handelen, waarheen gij ook gaat’. Vgl. v. 9.</note>.</verse>
<verse osisID="Josh.1.8"> Het boek van deze wet wijke niet van uwen mond, maar gij zult daarin peinzen bij dag en bij nacht, opdat gij onderhoudt en volbrengt alles wat er in geschreven staat: dan zult gij uwen weg recht maken en hem verstaan<note n="6">In den grondtekst luiden de laatste woorden: ‘want dan zult gij geluk hebben op uwen weg en dan zult gij gelukkig handelen’.</note>.</verse>
<verse osisID="Josh.1.9"> Zie Ik gebied u: wees moedig en sterk! Versaag niet en vrees niet; want met u is de Heer, uw God, bij alles, waartoe gij u ook zult begeven.</verse>
<verse osisID="Josh.1.10"> En Josue gebood aan de hoofden<note n="7">Hebr.: ‘sjoterim’, eigenl. ‘schrijfbeambten’; zie Exod. V noot 7 en 11.</note> des volks, zeggende: Gaat midden door het legerkamp, en beveelt aan het volk en zegt:</verse>
<verse osisID="Josh.1.11"> Bereidt u levensmiddelen, want na den derden dag zult gij den Jordaan oversteken en ingaan ter inbezitneming van het land, dat de Heer, uw God, u zal geven<note n="8">De levensmiddelen, waarvan zij zich moesten voorzien, bestonden uit manna, dat toen nog viel, en waarschijnlijk ook uit voortbrengselen van de veroverde streek; eerst na het gebruik der nieuwe vruchten van het eigenlijke land Chanaän hield de mannaregen op (V 12). - De drie dagen, waarvan hier sprake is, zijn dezelfde als die van III 1-2 (zie de noot aldaar). De twee verspieders van Hoofdst. II waren waarschijnlijk reeds vóór dit bevel van Josue door hem uitgezonden en teruggekeerd. Het gebeurt meermalen, dat de H. Schrift voor den geregelden gang van het verhaal of om andere redenen feiten nà elkander verhaalt, die gedeeltelijk gelijktijdig of zelfs in omgekeerde tijdsorde hebben plaats gehad.</note>.</verse> 
<verse osisID="Josh.1.12"> Ook sprak hij tot de Rubenieten en Gadieten en den halven stam Manasses<note n="9">Vgl. Num. XXXII 1-33.</note>:</verse>
<verse osisID="Josh.1.13"> Gedenkt het bevel, dat Moses, de dienstknecht des Heeren, u heeft gegeven, zeggende: De Heer, uw God, heeft u rust gegeven en de geheele landstreek<note n="10">Ten oosten van den Jordaan (zie Deut. III 18-20), gewoonlijk het Overjordaansche land geheeten (v. 14-15). Hebr.: ‘dit land’.</note>;</verse>
<verse osisID="Josh.1.14"> uwe vrouwen en kinderen en het vee zullen blijven in het land, dat Moses u geschonken heeft over den Jordaan; gij echter, trekt gewapend over, vóór uwe broeders uit, al gij strijdbare mannen, en strijdt voor hen,</verse>
<verse osisID="Josh.1.15"> totdat de Heer rust geve aan uwe broeders, gelijk Hij ook aan u gegeven heeft, en ook zij het land bezitten, dat de Heer, uw God, hun zal geven; en alzoo zult gij terugkeeren naar het land uwer bezitting en wonen in hetzelve, dat Moses, de dienstknecht des Heeren, aan u heeft gegeven over den Jordaan aan den kant van zonsopgang.</verse>
<verse osisID="Josh.1.16"> En zij antwoordden aan Josue en zeiden: Al wat gij ons bevolen hebt zullen wij doen, en waarheen gij ons ook zendt zullen wij gaan.</verse>
<verse osisID="Josh.1.17"> Zooals wij in alles hebben gehoorzaamd aan Moses, zoo zullen wij ook u gehoorzamen; slechts moge de Heer, uw God, met u zijn, gelijk Hij geweest is met Moses.</verse>
<verse osisID="Josh.1.18"> Wie uwen mond zal tegenspreken en niet zal luisteren naar alle bevelen, die gij hem zult geven, hij sterve! Wees gij slechts moedig en gedraag u manhaftig!</verse>
</chapter>
<chapter osisID="Josh.2"> 
<title>Hoofdstuk II.</title><p>Twee verspieders, naar de stad Jericho gezonden, worden door Rahab in haar huis opgenomen en voor ontdekking behoed (v. 1-7). Zij beloven, haar te zullen sparen (v. 8-20) en keeren na drie dagen met goede berichten naar Josue terug (v. 21-24).</p>
<verse osisID="Josh.2.1"> Josue, de zoon van Nun, zond dan van Setim<note n="11">Zie Num. XXV 1 en XXXIII 49. Op de laatste plaats staat in de Vulgaat ‘Abelsatim’, d.i. de landstreek van Setim. - Voor orde der gebeurtenissen zie III noot 1.</note> uit heimelijk twee verspieders en zeide tot hen: Gaat, en verspiedt het land en de stad Jericho. En zij gingen heen en traden binnen in het huis eener lichte vrouw, met name Rahab, en bleven bij haar rusten.</verse>
<verse osisID="Josh.2.2"> En men boodschapte aan den koning van Jericho en zeide: Zie, in den nacht zijn mannen hier binnengekomen van de kinderen van Israël, om het land te verspieden.</verse>
<verse osisID="Josh.2.3"> En de koning van Jericho zond naar Rahab en liet zeggen: Lever de mannen uit, die tot u gekomen zijn en uw huis zijn binnengegaan, want spionnen zijn het en om heel het land te verspieden zijn zij gekomen.</verse>
<verse osisID="Josh.2.4"> Doch de vrouw nam de mannen en verborg hen, en zij zeide: Ik beken, zij zijn tot mij gekomen, maar ik wist niet vanwaar zij waren;</verse>
<verse osisID="Josh.2.5"> en bij het sluiten der deur, toen het donker was, zijn ook zij mede uitgegaan; ik weet niet waarheen zij gegaan zijn; zet hen haastig na, en gij zult hen vatten.</verse>
<verse osisID="Josh.2.6"> Zij had echter de mannen doen opklimmen naar het dak van haar huis en hen bedekt met vlasstengels, die daar lagen.</verse>
<verse osisID="Josh.2.7"> Zij nu, die gezonden waren, gingen hen achtervolgen langs den weg, die naar het wad van den Jordaan voert, en nadat zij waren uitgegaan, werd de poort aanstonds gesloten<note n="12">De stadspoort werd gesloten om de vluchtelingen, zoo zij nog in de stad waren, niet te laten ontkomen.</note>.</verse> 
<verse osisID="Josh.2.8"> Nog waren zij, die verborgen waren, niet ingeslapen, zie toen was de vrouw tot hen opwaarts gegaan en zeide<note n="13">Het v. 8-14 verhaalde was reeds vóór de komst der vervolgers geschied, zooals hier uit den grondtekst en den samenhang blijkt. Vgl. Gen. II noot 12.</note>:</verse>
<verse osisID="Josh.2.9"> Ik weet, dat de Heer<note n="14">In den grondtekst staat hier, zooals elders, waar de Vulgaat Dominus, Heer, heeft, ‘Jahve’ (Jehova), onder welken naam Israël's God ook bij de heidenen bekend was.</note> u het land heeft overgegeven; immers de schrik voor u is op ons gevallen en al de bewoners van het land zijn geheel ontsteld.</verse>
<verse osisID="Josh.2.10"> Wij hebben gehoord, dat de Heer de wateren der Roode Zee heeft doen opdrogen bij uwen aantocht, toen gij uittoogt uit Egypte, en wat gij gedaan hebt aan de beide koningen der Amorrheërs, die zich bevonden aan gene zijde van den Jordaan, Sehon en Og, die gij gedood hebt.</verse>
<verse osisID="Josh.2.11"> En dit hoorende werden wij zeer bevreesd en ons hart versmolt, en geen moed bleef in ons bij uwe aankomst; want de Heer, uw God, Hij is God in den hemel boven en op aarde beneden<note n="15">De heidenen erkenden niet de éénheid van God, ook al zagen zij in den God van Israël soms een machtigen of zelfs den machtigsten god. Toch was deze belijdenis van Rahab het begin van haar geloof in den éénen waren God.</note>.</verse>
<verse osisID="Josh.2.12"> Nu dan, zweert mij bij den Heer, dat, gelijk ik barmhartigheid aan u heb gedaan, gij ook aldus zult doen met het huis mijns vaders; en geeft mij een vertrouwbaar teeken,</verse>
<verse osisID="Josh.2.13"> dat gij mijn vader en mijne moeder, mijne broeders en zusters, en al wat het hunne is, zult verschoonen en onze zielen zult redden van den dood.</verse>
<verse osisID="Josh.2.14"> En zij antwoordden haar: Onze ziel zij voor ulieden ten doode<note n="16">d.i. Wij mogen sterven als wij u niet sparen.</note>, zoo gij ons ten minste niet verraadt; en wanneer de Heer ons het land zal hebben gegeven, zullen wij u barmhartigheid bewijzen en trouw.</verse>
<verse osisID="Josh.2.15"> Zij liet hen dan met een touw door het venster naar beneden, want haar huis lag aan den muur.</verse>
<verse osisID="Josh.2.16"> En zij zeide tot hen: Gaat opwaarts naar het gebergte, opdat zij bij hun terugkeer u soms niet ontmoeten, en houdt u daar drie dagen schuil, totdat zij terug zijn, en dan kunt gij uws weegs gaan.</verse>
<verse osisID="Josh.2.17"> En zij zeiden tot haar: Wij zullen vrij zijn van dezen eed, waardoor gij ons hebt beëedigd,</verse>
<verse osisID="Josh.2.18"> zoo bij onze intrede in het land deze karmozijnen koord het teeken is, en gij die aan het venster bindt, waardoor gij ons hebt afgelaten, en zoo gij uwen vader en uwe moeder en uwe broeders en al uwe maagschap zult verzameld hebben in uw huis;</verse>
<verse osisID="Josh.2.19"> wie dan uit de deur van uw huis gaat, zijn bloed zal op zijn eigen hoofd nederkomen en wij zullen er vreemd aan zijn<note n="17">d.w.z. Het zal zijne eigene schuld zijn zoo zijn bloed vergoten wordt. Vgl. de overeenkomstige uitdrukkingen van Matth. XXVII 24-25: ‘ik ben onschuldig aan het bloed van dezen rechtvaardige’ (woorden van Pilatus); ‘zijn bloed kome over ons en over onze kinderen’ (woorden der Joden). De samenhang van v. 18-19 met v. 17 is: indien, ook nadat de voorwaarden (v 18) vervuld zijn, iemand het huis verlaat, zijn wij aan onzen eed niet gebonden. In den grondtekst luidt v. 18: ‘Zie, wanneer wij in het land komen, zult gij deze karmozijnen koord aan het venster binden, waardoor....., en uwen vader..... bij u in het huis nemen’.</note>. Doch het bloed van allen, die met u in uw huis zullen zijn, zal op ons hoofd nederkomen, als iemand hen aanraakt.</verse>
<verse osisID="Josh.2.20"> Bijaldien gij ons wilt verraden en deze zaak ruchtbaar maken, zullen wij rein zijn van dezen eed, waardoor gij ons hebt beëedigd.</verse>
<verse osisID="Josh.2.21"> En zij antwoordde: Zooals gij gesproken hebt, zoo zij het! Zij liet hen dan vertrekken, en zij hing de karmozijnen koord in het venster<note n="18">In de Septuagint ontbreken deze laatste woorden; in elk geval zal Rahab dit eerst later gedaan hebben.</note>.</verse>
<verse osisID="Josh.2.22"> Zij echter gingen en kwamen in het gebergte en bleven daar drie dagen, totdat de vervolgers waren teruggekeerd; want hoewel zij langs den geheelen weg zochten, vonden zij hen niet.</verse> 
<verse osisID="Josh.2.23"> Toen dezen nu in de stad waren gegaan, keerden de verkenners terug en stegen van het gebergte af, en na den Jordaan te zijn overgestoken, kwamen zij bij Josue, den zoon van Nun, en verhaalden hem alles, wat hun wedervaren was,</verse>
<verse osisID="Josh.2.24"> en zeiden: De Heer levert heel dit land in onze handen over, want al zijne bewoners zijn van schrik verslagen.</verse>
</chapter>
<chapter osisID="Josh.3">
<title>Hoofdstuk III.</title><p>Op bevel van Josue (v. 1-13) trekken de kinderen van Israël door den Jordaan, welks bedding op wonderbare wijze voor hen wordt droog gelegd (v. 14-17).</p>
<verse osisID="Josh.3.1"> Josue dan, des morgens vroeg opstaande, brak het legerkamp op<note n="19">Zie I noot 7. Hoofdst. III sluit bij Hoofdst. I aan. De gebeurtenissen van Hoofdst. II vallen waarschijnlijk vóór de toespraak van Josue I 10 volg. De drie dagen van I 11 en III 1 verliepen nà de terugkomst der verkenners. Volgens den grondtekst moet men het slot van v. 1 met den aanvang van v. 2 aldus vertalen: ‘.... en zij overnachtten daar alvorens zij overtrokken, en na drie dagen gingen de beambten’ (‘sjoterim’, vgl. I noot 6) enz. Deze drie dagen zijn te tellen van den dag der terugkomst van de verkenners af, zoo dat die dag als de eerste der drie dagen werd geteld. Terstond na hunne terugkomst hield Josue de toespraken van I 10 volg. Den volgenden morgen (bedoeld in III 1) brak hij het leger op - dat was de tweede dag. In den loop van dien dag kwamen zij aan den Jordaan en overnachtten daar (III 1 naar den grondtekst), en daags daarna, d.i. den derden dag, had de overtocht plaats. Zulk eene telwijze was bij de Joden zeer gewoon; vgl. de ‘drie dagen’ tusschen den dood en de verrijzenis van Christus.</note>, en zij trokken weg van Setim en kwamen aan den Jordaan, hij en alle kinderen van Israël, en zij vertoefden daar drie dagen.</verse>
<verse osisID="Josh.3.2"> En na verloop daarvan gingen de herauten midden door het kamp</verse>
<verse osisID="Josh.3.3"> en begonnen te roepen: Wanneer gij de verbondsark ziet van den Heer, uwen God, en de priesters van het Levietische geslacht, die haar dragen, zoo staat ook gij op en volgt zooals zij voorgaan;</verse>
<verse osisID="Josh.3.4"> doch tusschen u en de ark zij eene ruimte van tweeduizend el, opdat gij van verre kunt zien en erkennen, welken weg gij moet volgen, want gij hebt dien nog niet eerder gegaan; en wacht u de ark te naderen!</verse>
<verse osisID="Josh.3.5"> En Josue zeide tot het volk: Heiligt u<note n="20">De ‘heiliging’ bestond in zekere wasschingen en onthouding van echtelijk verkeer (Exod. XIX 10, 15), waarmede natuurlijk heiliging des harten gepaard moest gaan om zich de genade der wonderbare openbaring Gods waardig te maken.</note>! Morgen toch zal de Heer wonderen onder u wrochten.</verse>
<verse osisID="Josh.3.6"> En hij zeide tot de priesters: Neemt de ark des verbonds op en gaat voor het volk uit! En zij, het bevel volbrengend, namen ze op en gingen voor hen uit.</verse>
<verse osisID="Josh.3.7"> En de Heer zeide tot Josue: Heden zal Ik aanvangen u te verheffen voor geheel Israël, opdat zij weten, dat Ik, gelijk Ik met Moses geweest ben, zoo ook met u ben.</verse>
<verse osisID="Josh.3.8"> Gij echter, gebied den priesters, die de ark des verbonds dragen, en zeg hun: Wanneer gij den rand van het water des Jordaans betreden hebt, zoo blijft daar staan!</verse>
<verse osisID="Josh.3.9"> En Josue zeide tot de kinderen van Israël: Komt herwaarts en hoort het woord van den Heer uwen God.</verse>
<verse osisID="Josh.3.10"> En wederom zeide hij: Hieraan zult gij erkennen, dat de Heer<note n="21">In den grondtekst ontbreekt de Heer.</note>, de levende God, in uw midden is en dat Hij den Chananeër en den Hetheër, den Heveër en den Pherezeër, alsook den Gergeseër en den Jebuseër en den Amorrheër voor u heen zal verdelgen:</verse>
<verse osisID="Josh.3.11"> zie, de verbondsark van den Heer der gansche aarde zal u voorgaan door den Jordaan<note n="22">Eigenlijk slechts tot midden in de rivier, zie IV 10. Ook voor het volgende vers zie IV 2 volg.</note>.</verse>
<verse osisID="Josh.3.12"> Neemt twaalf mannen uit de stammen van Israël, één op elken stam.</verse>
<verse osisID="Josh.3.13"> En wanneer de priesters, die de ark van den Heer, den God der gansche aarde, dragen, hunne voetzolen zullen gezet hebben in het water van den Jordaan, zal het water, dat zich stroomafwaarts bevindt, afstroomen en wegvloeien, doch dat van boven afkomt zal op éénen hoop blijven staan.</verse> 
<verse osisID="Josh.3.14"> Het volk trok derhalve uit zijne tenten op om over den Jordaan te gaan, en de priesters, die de ark des verbonds droegen, gingen voor hetzelve uit.</verse>
<verse osisID="Josh.3.15"> En toen zij in den Jordaan waren getreden en hunne voeten aan den rand des waters waren bevochtigd (de Jordaan nu had in den oogsttijd de oevers zijner bedding overstroomd<note n="23">In de lente (zie IV 19), den oogsttijd in het Jordaan-dal, wanneer de sneeuw smelt op het Hermon-gebergte, waar de Jordaan ontspringt, bereikt de rivier soms het dubbele van hare gewone breedte van omstreeks 30 meter. Deze opmerking der H. Schrift toont ons het wonder in zijne volle grootte. Het wonder geschiedt eerst wanneer de priesters, die de ark dragen, den voet in het water hebben gezet ten bewijze van hun geloof in de belofte van God en van hun vertrouwen op zijne macht.</note>,</verse>
<verse osisID="Josh.3.16"> bleef het van boven afkomende water op ééne plaats staan, en als een berg aanzwellend werd het in de verte gezien, van de stad, die Adom heet, tot de plaats Sarthan; dat echter, hetwelk zich stroomafwaarts bevond, vloeide af naar de Zee der woestijn (die nu de Doode Zee wordt genoemd), totdat het geheel weg was<note n="24">Het van het noorden naar het zuiden stroomende water van den Jordaan bleef dus rechts van de Israëlieten, die zich aan den oostelijken oever bevonden, als voor een onzichtbaren dam staan. Van die plaats af vloeide het zich in de bedding bevindende water weg, zoodat de Jordaan van daar af tot aan de Doode Zee droogliep. Ten noorden van dien onzichtbaren dam zwol het water als een berg aan, daar het aankomende water niet verder kon. In den Hebr. tekst luidt het eerste verslid: ‘toen bleef het van boven afstroomende water staan en verhief zich als één berg (dam), zeer ver van daar, bij Adam, de stad die bezijden Sarethan ligt’. De twee plaatsen Adom en Sarthan zijn nog niet met zekerheid gevonden. In de Septuagint staat slechts één plaatsnaam (‘Cariathiarim’ voor Sarethan).</note>.</verse>
<verse osisID="Josh.3.17"> Het volk echter schreed voort tegenover Jericho, en de priesters, die de verbondsark des Heeren droegen, stonden op het droge midden in den Jordaan, omgord<note n="25">d.i. Waarschijnlijk: opgeschort. Het Hebreeuwsche woord wordt echter beter vertaald met vast: zij stonden vast, d.i. met vasten voet, op vasten bodem.</note>, en al het volk trok over de droge bedding</verse>
</chapter>
<chapter osisID="Josh.4"> 
<title>Hoofdstuk IV.</title><p>Josue laat, tot herinnering aan het wonder, twaalf steenen uit den Jordaan medenemen (v. 1-8) en twaalf andere in den Jordaan plaatsen daar waar de priesters met de ark stonden (v. 9). Verder verhaal van den overtocht (v. 10-19). De twaalf medegenomen steenen worden te Galgala geplaatst (v. 20-25).</p>
<verse osisID="Josh.4.1"> Toen zij nu waren overgetrokken, sprak de Heer tot Josue<note n="26">Volgens tijdsorde moesten de verzen 1-9 tusschen v. 10 en v. 11 staan, en dit Hoofdst. dus met v. 10 beginnen. De gewijde schrijver koos een andere volgorde, om het verhaal van den overtocht (van v. 10 af) niet te onderbreken.</note>:</verse>
<verse osisID="Josh.4.2"> Kies<note n="27">In den grondtekst: ‘neemt u’, en in v. 3: ‘beveelt’, in het meervoud. Vgl. III 12.</note> twaalf mannen, één op elken stam,</verse>
<verse osisID="Josh.4.3"> en beveel hun om midden uit de bedding van den Jordaan, waar de voeten der priesters hebben gestaan, twaalf zeer harde<note n="28">Den grondtekst leest men beter: ‘waar de voeten der priesters vast hebben gestaan, twaalf steenen’ (vgl. III noot 7).</note> steenen te nemen, die gij zult zetten in de legerplaats, waar gij dezen nacht de tenten vestigt.</verse>
<verse osisID="Josh.4.4"> En Josue riep de twaalf mannen, die hij gekozen had uit de kinderen van Israël, één uit elken stam,</verse>
<verse osisID="Josh.4.5"> en zeide tot hen: Gaat vóór de ark van den Heer, uwen God midden in den Jordaan, en draagt van daar elk eenen steen op uwe schouders, naar het getal der zonen van Israël,</verse>
<verse osisID="Josh.4.6"> opdat het onder u een teeken zij; en wanneer uwe kinderen in de toekomst u vragen, zeggende: Wat beduiden deze steenen?</verse>
<verse osisID="Josh.4.7"> dan zult gij hun antwoorden: De wateren van den Jordaan zijn geweken voor de verbondsark des Heeren, toen zij er overtrok; daarom zijn deze steenen gesteld tot een gedenkteeken van de kinderen van Israël ten eeuwigen dage.</verse>
<verse osisID="Josh.4.8"> De kinderen van Israël deden<note n="29">Alle kinderen van Israël deden het, d.w.z. lieten het doen, door de twaalf mannen, die uit hen waren gekozen en als hunne vertegenwoordigers v. 6-7 ook worden toegesproken. Er bestaat geen reden om hier tegenspraak te vermoeden met v. 4, en evenmin om aan te nemen, dat hier later berichten uit verschillende bronnen zijn bijeengebracht. - Zie ook V noot 3.</note> dan zooals Josue hun bevolen had, en zij droegen midden uit de bedding van den Jordaan twaalf steenen, gelijk de Heer hem had geboden, volgens het getal der zonen van Israël, tot aan de plaats, waar zij legerden, en daar legden zij ze neder.</verse>
<verse osisID="Josh.4.9"> Ook twaalf andere steenen richtte Josue op midden in de bedding van den Jordaan, op de standplaats der priesters, die de ark des verbonds droegen, en zij zijn daar tot op den huidigen dag<note n="30">Het meest waarschijnlijke gevoelen is, dat deze opmerking hier als elders later in den tekst is gevoegd. Waarschijnlijk werden de steenen in den bodem vastgelegd of hadden zij eenen vorm en een gewicht, waardoor zij tegen den sterken stroom bestand waren.</note>.</verse>
<verse osisID="Josh.4.10"> De priesters nu, die de ark droegen, stonden in het midden van den Jordaan, totdat alles volvoerd was, wat de Heer Josue geboden had tot het volk te spreken en wat Moses hem gezegd had. En het volk trok haastig over<note n="31">Om vóór den avond over te komen en wegens het ongewone van den toestand. Voor de volgorde zie noot 1. Wat Moses enz., vgl. Deut. III 27-28; XXXI 3.</note>.</verse>
<verse osisID="Josh.4.11"> En toen allen waren overgetrokken, ging ook de ark des Heeren over, en de priesters gingen voor het volk uit<note n="32">De Septuagint leest: ‘en de steenen (werden) voor hen uit(gedragen)’, welke lezing wellicht te verkiezen is. Toch is ook onze lezing zakelijk juist. Verstaat men onder de priesters de dragers der ark, dan kan men - wat trouwens in den aard der zaak ligt - aannemen, dat de ark tusschen de rijen van het volk door naar voren werd gedragen en toen weer voor het volk uit ging. Ook kunnen hier de priesters in 't algemeen bedoeld zijn, niet alleen de dragers der ark.</note>.</verse>
<verse osisID="Josh.4.12"> Ook de zonen van Ruben en Gad en de halve stam Manasses trokken gewapend voor de kinderen van Israël uit, gelijk Moses hun bevolen had<note n="33">Zie I 12 volg.</note>.</verse>
<verse osisID="Josh.4.13"> En veertig duizend strijders trokken bij troepen en afdeelingen door de vlakten en velden der stad Jericho<note n="34">De grondtekst luidt: ‘Omstreeks veertigduizend strijdvaardigen trokken voor het aanschijn van Jehova (d.i. vóór de ark) ten strijde naar de vlakte van Jericho’. De Septuagint leest de laatste woorden: ‘naar de stad Jericho’. De Vulgaat verbindt beide lezingen. Deze ‘strijdvaardigen’ zijn de ‘strijdbare mannen’ van I 14.</note>.</verse>
<verse osisID="Josh.4.14"> Te dien dage maakte de Heer Josue groot in de oogen van geheel Israël, zoodat zij hem vreesden, gelijk zij Moses gevreesd hadden, zoolang hij leefde.</verse>
<verse osisID="Josh.4.15"> En Hij sprak tot hem<note n="35">Na den tocht over den Jordaan en verder naar de vlakte van Jericho te hebben verhaald, moet de gewijde schrijver nog den afloop melden van het wonder, waardoor de Jordaan in zijn loop was gestremd, en mededeelen hoe de rivier haar gewonen loop hernam. Daartoe moet hij zich weer verplaatsen in het oogenblik, toen de ark nog in de bedding van den Jordaan stond. Zulk eene wijze van verhalen is de natuurlijke verhaaltrant, bij de oude, vooral Oostersche volken in gebruik. Deze opmerking gelde ook voor andere dergelijke gevallen.</note>:</verse>
<verse osisID="Josh.4.16"> Gebied aan de priesters, die de ark des verbonds dragen, dat zij opstijgen uit den Jordaan.</verse>
<verse osisID="Josh.4.17"> Hij gebood hun dan, zeggende: Stijgt op uit den Jordaan!</verse>
<verse osisID="Josh.4.18"> En toen de dragers van de verbondsark des Heeren waren opgestegen en den drogen grond begonnen te betreden, keerde het water in zijne bedding terug en stroomde zooals het vroeger placht<note n="36">De grondtekst voegt er nog bij: ‘over al zijne oevers’. Zie III 15. Den drogen grond, d.i. het vaste land, den oever.</note>.</verse>
<verse osisID="Josh.4.19"> Het volk steeg dan op uit den Jordaan, op den tienden dag der eerste maand, en zij sloegen het kamp op te Galgala, aan de oostzijde der stad Jericho.</verse>
<verse osisID="Josh.4.20"> Ook de twaalf steenen, die zij uit de bedding van den Jordaan hadden genomen, richtte Josue op te Galgala.</verse>
<verse osisID="Josh.4.21"> En hij sprak tot de kinderen van Israël: Wanneer uwe kinderen in de toekomst hunne vaders vragen en tot hen zeggen: Wat beduiden deze steenen?</verse>
<verse osisID="Josh.4.22"> dan zult gij hen onderrichten en zeggen: Door de droge bedding trok Israël over dien Jordaan,</verse>
<verse osisID="Josh.4.23"> terwijl de Heer, uw God, diens wateren deed wegdrogen voor u heen, totdat gij waart overgetrokken;</verse>
<verse osisID="Josh.4.24"> evenals Hij vroeger gedaan had met de Roode Zee, die Hij droog maakte, totdat wij waren overgetrokken;</verse>
<verse osisID="Josh.4.25"> opdat alle volkeren der aarde leeren, dat de hand des Heeren zeer machtig is, opdat ook gij den Heer, uwen God, moogt vreezen te allen tijde.</verse>
</chapter>
<chapter osisID="Josh.5">
<title>Hoofdstuk V.</title><p>Schrik der naburige volken (v. 1). Algemeene besnijdenis (v. 2-9) en eerste viering van het Paaschfeest in Chanaän, waarbij het manna ophoudt (v. 10-12). Verschijning van den engel des Heeren aan Josue (v. 13-16).</p>
<verse osisID="Josh.5.1"> Nadat nu alle koningen der Amorrheërs, die aan de westzijde van den Jordaan woonden, en alle koningen van Chanaän, die de kuststreken der Groote Zee in bezit hadden<note n="37">Blijkbaar worden hier de bewoners van Palestina ten W. van den Jordaan onderscheiden in Amorrheërs en Chanaänieten (Septuagint: ‘Pheniciërs’); de eersten bewoonden het bergland aan het Jordaandal, de laatsten woonden aan den kant van de kust der Middellandsche Zee.</note>, gehoord hadden, dat de Heer den vloed van den Jordaan vóór de kinderen van Israël had uitgedroogd, totdat zij waren overgetrokken, versmolt hun hart en geen moed bleef in hen, beducht als zij waren voor den intocht der kinderen van Israël.</verse>
<verse osisID="Josh.5.2"> Te dien tijde sprak de Heer tot Josue: Maak u steenen messen en besnijd andermaal de zonen van Israël.</verse>
<verse osisID="Josh.5.3"> Hij deed wat de Heer bevolen had en besneed de zonen van Israël op den Heuvel der voorhuiden.</verse>
<verse osisID="Josh.5.4"> Dit nu was de reden van de tweede besnijdenis: Al het uit Egypte getrokken volk van het mannelijk geslacht, alle krijgslieden, waren in de woestijn gestorven<note n="38">Allen van 20 jaar en daarboven, behalve Caleb en Josue. Num. XIV 29-30; Deut. II 14-16. Hieruit kan men afleiden, dat omstreeks een vierde der mannen (nl. allen die in het tweede jaar na den Uittocht nog geen 20 jaar telden) besneden waren. Wanneer dezen de besnijdenis verrichtten, konden allen vóór het Paaschfeest gemakkelijk besneden zijn (vgl. noot 4). Waren de besnedenen toen nog niet van hunne wondkoortsen genezen (Gen. XXXIV 25), zij konden toch aan den ritueelen maaltijd deelnemen, die door de anderen kon worden bereid. - Deze algemeene besnijdenis wordt de tweede genoemd met betrekking tot de eerste door Abraham (Gen. XVII 23-27); zij moest geschieden wegens de viering van het Paaschfeest (Exod. XII 43, 44, 48), die in de woestijn niet had plaats gehad. Aangaande de hierbij gebruikte steenen messen (v. 2) zie nog de aanteekeningen bij XXI 40 en XXIV 30; vgl. Exod. IV 25.</note> op de zeer lange omdolingen van den tocht,</verse> 
<verse osisID="Josh.5.5"> en die waren allen besneden. Het volk echter, dat geboren was in de woestijn</verse>
<verse osisID="Josh.5.6"> gedurende de veertig jaren van den tocht door de uitgestrekte woestenij, was onbesneden, - totdat zij waren uitgestorven, die naar de stem des Heeren niet hadden geluisterd en wie Hij vooraf had toegezworen, dat Hij hun het land niet zoude toonen, dat van melk en honig vloeide.</verse>
<verse osisID="Josh.5.7"> Dezer zonen waren in de plaats gekomen van hunne vaders, en zij werden door Josue besneden; want zij hadden de voorhuid nog, zooals zij geboren waren, en onderweg had hen niemand besneden.</verse>
<verse osisID="Josh.5.8"> Nadat nu allen waren besneden, bleven zij op dezelfde plaats in het legerkamp, totdat zij genezen waren.</verse>
<verse osisID="Josh.5.9"> En de Heer sprak tot Josue: Heden heb ik den smaad van Egypte van ulieden weggenomen. En men heeft den naam dier plaats Galgala<note n="39">Galgala (Hebr. Gilgal) komt van den stam ‘galal’, die wentelen, afwentelen, hier afwenden (d.i. wegnemen) beteekent. Deze toepassing van den naam Gilgal sluit niet uit, dat bedoelde heuvel (en daarmede de in de nabijheid aangebouwde stad) oorspronkelijk om een andere reden dien naam kan ontvangen hebben. ‘Gilgal’ beteekent iets wat rond is (kring, rad, heuvel). De twaalf steenen uit den Jordaan (IV 20) werden vermoedelijk in een kring rondom de ark of het altaar op den heuvel opgericht, evenals bij het altaar aan den voet van den Sinaï twaalf gedenksteenen werden geplaatst (Exod. XXIV 4) en evenals door Josue bij het altaar op den berg Hebal gedenksteenen, waarschijnlijk eveneens twaalf, werden opgericht (Deut. XXVII 4-8; Jos. VIII 31-32; ook daar bevond zich eene plaats met name Gilgal, Deut. XI 29-30). De smaad van Egypte beteekent den smaad der slavernij in Egypte en de daarmede nog als gevolg in verband staande omzwerving in de woestijn; tevens wordt er door aangeduid de hoon, waarmee de Egyptenaren hun hadden voorgeworpen, dat hun God onmachtig was hen te verlossen. Deze smaad werd van de Israëlieten weggenomen bij hunne intrede in het land Chanaän, dat zij thans als het volk Gods in bezit gingen nemen.</note> geheeten, tot op den huidigen dag.</verse>
<verse osisID="Josh.5.10"> En de kinderen van Israël verbleven in Galgala, en zij hielden het Paaschfeest op den veertienden dag der maand<note n="40">Nisan, toen Abib geheeten, vgl. Exod. XII 2 (noot 2) en XIII 4. Op den 10den, dus slechts vier dagen vroeger, waren de Israëlieten over den Jordaan getrokken (IV 19).</note>, des avonds, in de velden van Jericho.</verse> 
<verse osisID="Josh.5.11"> En zij aten den anderen dag van de vruchten des lands, ongedeesemd brood en geroosterde gerst van hetzelfde jaar<note n="41">Omstreeks dien tijd van het jaar wordt de gerst in Palestina rijp. De geroosterde gerst werd waarschijnlijk gemalen en van het meel eene spijs bereid. De voorschriften van Lev. XXIII 10-14 konden bij die gelegenheid wel niet in beoefening worden gebracht.</note>.</verse>
<verse osisID="Josh.5.12"> En het manna hield op nadat zij gegeten hadden van de vruchten des lands, en de kinderen van Israël gebruikten voortaan die spijze niet meer, maar zij aten van de vruchten van het land Chanaän van dat jaar<note n="42">Zie I 11 noot.</note>.</verse>
<verse osisID="Josh.5.13"> Dan, toen Josue op het veld van de stad Jericho was, hief hij de oogen op, en hij zag eenen man tegenover zich staan, met een ontbloot zwaard in de hand; en hij trad op hem aan en zeide: Behoort gij tot ons of tot de vijanden?</verse>
<verse osisID="Josh.5.14"> En deze antwoordde: Geenszins, maar ik ben de legervorst des Heeren, en nu kom ik<note n="43">Voor geenszins heeft de Septuagint, in overeenstemming met eene andere Hebr. lezing: ‘hem’, zoodat de vertaling zou luiden: ‘En deze zeide tot hem: Voorwaar ik ben’ enz. De rede des engels schijnt afgebroken door de terstond volgende eerbiedsbetuigingen van Josue. Men kan aanvullen: om u de hulp des Heeren bij de verovering van Chanaän te verzekeren. Misschien is VI 2 het vervolg.</note>.</verse>
<verse osisID="Josh.5.15"> Josue viel op zijn aangezicht ter aarde en eerbiedig neergebogen zeide hij: Wat spreekt mijn Heer<note n="44">Hebr. ‘adoni’ (mijn heer), niet voor God gebruikelijk.</note> tot zijnen dienaar?</verse>
<verse osisID="Josh.5.16"> Ontbind, zeide hij, het schoeisel van uwe voeten; want de plaats, waarop gij staat, is heilig. En Josue deed gelijk hem bevolen was.</verse>
</chapter>
<chapter osisID="Josh.6"> 
<title>Hoofdstuk VI.</title>
<p>De versterkte stad Jericho (v. 1) valt in de handen der Israëlieten, nadat dezen er, volgens goddelijk bevel (v. 2-5), met de ark zeven dagen telkens omheen zijn getrokken, en hare inwoners worden gedood (v. 5-21), behalve Rahab en de haren (v. 22-25). Josue verbiedt de verwoeste stad te herbouwen (v. 26). Josue's roem (v. 27).</p>
<verse osisID="Josh.6.1"> Jericho nu was gesloten en versterkt uit vrees voor de kinderen van Israël, en niemand durfde uit- of ingaan.</verse>
<verse osisID="Josh.6.2"> En de Heer sprak tot Josue<note n="45">Wellicht het vervolg van de rede des engels (V 14 noot 7); de Heer sprak dan tot Josue door den engel. Vgl. Exod. III 2 noot 3. Vers 1 schijnt wel een ander verhaal in te leiden, doch in werkelijkheid kan het zeer goed eene onderbreking zijn, en wel eene voor het goed begrip der zaak noodzakelijke toelichting.</note>: Zie, Ik heb Jericho, met zijnen koning en alle dappere mannen, in uwe hand gegeven.</verse>
<verse osisID="Josh.6.3"> Trekt rondom de stad, alle krijgslieden, eens op een dag; zoo zult gij doen zes dagen.</verse>
<verse osisID="Josh.6.4"> Doch den zevenden dag zullen de priesters de zeven bazuinen nemen, die in het jubeljaar worden gebruikt, en voor de ark des verbonds uitgaan, en zevenmaal zult gij om de stad trekken<note n="46">Eenigszins anders luidt dit vers in den grondtekst: ‘En zeven priesters zullen de zeven bazuinen van ramshoornen (d.i. gebogen horens) dragen voor de ark des verbonds uit, en op den zevenden dag zult gij zevenmaal om de stad trekken’ enz. Voor het begrip der Vulgaat vgl. Lev. XXV 8-9.</note>, terwijl de priesters op de bazuinen blazen.</verse>
<verse osisID="Josh.6.5"> En wanneer de toon der bazuin langer en scherper klinkt en in uwe ooren schalt, dan zal al het volk te gelijk een zeer luid geschreeuw aanheffen, en de muren der stad zullen tot den grond toe instorten, en dan zal ieder binnendringen door de plaats waar hij tegenover staat.</verse>
<verse osisID="Josh.6.6"> Josue dan, de zoon van Nun, riep de priesters en zeide tot hen: Neemt de verbondsark op, en dat zeven andere priesters zeven jubelbazuinen nemen en voor de ark des Heeren uitgaan!</verse>
<verse osisID="Josh.6.7"> Ook sprak hij tot het volk: Gaat, en trekt rondom de stad, terwijl de gewapenden voor de ark des Heeren uitgaan.</verse> 
<verse osisID="Josh.6.8"> En toen Josue de woorden geëindigd had, en de zeven priesters op de zeven bazuinen bliezen vóór de verbondsark des Heeren</verse>
<verse osisID="Josh.6.9"> en het geheele gewapende leger vooruitging, volgde het overige volk de ark, en alles weerklonk van de bazuinen<note n="47">De Septuagint leest de verzen 8 en 9 (de eerste woorden van v. 8 ontbreken): 8. ‘En zeven priesters, dragende zeven heilige bazuinen, zullen eveneens voor den Heer uitgaan en krachtig blazen, en de verbondsark des Heeren zal volgen, 9. en de gewapenden zullen vooruitgaan’ enz. Daar behooren deze verzen dus nog bij het bevel van Josue, evenals v. 10. Deze lezing geeft een beteren samenhang en is te verkiezen boven die van het Hebr. en de Vulgaat. Het verhaal zelf komt eerst v. 11 volg.</note>.</verse>
<verse osisID="Josh.6.10"> Josue had echter aan het volk geboden, zeggende: Gij zult niet roepen en uwe stem zal niet gehoord worden en geen enkel woord zal uit uwen mond komen, totdat de dag komt, waarop ik u zal zeggen: Schreeuwt! En dan moet gij schreeuwen.</verse>
<verse osisID="Josh.6.11"> De ark des Heeren trok dan rondom de stad eens op een dag, en dan keerde zij in het kamp terug en verbleef aldaar.</verse>
<verse osisID="Josh.6.12"> Zoo dan, terwijl Josue vroeg in den morgen opstond, namen de priesters de ark des Heeren op</verse>
<verse osisID="Josh.6.13"> en zeven van hen de zeven bazuinen, welke in het jubeljaar gebezigd worden, en zij gingen al voorttrekkend en blazend voor de ark des Heeren, en het gewapende volk schreed voor hen uit, doch het overige volk volgde de ark, terwijl men op de bazuinen blies.</verse>
<verse osisID="Josh.6.14"> Ook den tweeden dag trokken zij eenmaal rondom de stad en keerden naar het legerkamp terug. Zoo deden zij zes dagen.</verse>
<verse osisID="Josh.6.15"> Op den zevenden dag echter maakten zij zich op bij het begin van den dageraad en trokken rondom de stad, zooals verordend was, zevenmaal.</verse>
<verse osisID="Josh.6.16"> En toen bij den zevenden omtocht de priesters op de bazuinen bliezen, sprak Josue tot geheel Israël: Schreeuwt! Want de Heer heeft u de stad overgeleverd;</verse>
<verse osisID="Josh.6.17"> en deze stad zij tot een ban, met al wat er in is, voor den Heer<note n="48">Door dezen ban (‘cherem’) voor den Heer vielen alle levende wezens onder het doodvonnis (v. 21), waarbij zij aan alle menschelijk recht werden onttrokken; de levenlooze dingen moesten òf vernietigd òf - in zoover zij waarde hadden - den Heer gewijd worden (v. 18, 19). Deze strenge ban gold alleen de Chanaänieten; vgl. Deut. XX 16-18. Wat onder den cherem lag mocht door de Israëlieten niet worden genomen (v. 18); vgl. Deut. VII 25-26.</note>! Alleen Rahab, de hoer, moge leven met allen, die bij haar in het huis zijn; want zij heeft de boden verborgen, die wij hebben uitgezonden.</verse>
<verse osisID="Josh.6.18"> Gij echter, wacht u om van datgene, wat verboden is, iets aan te raken, opdat gij niet schuldig wordt aan overtreding en het geheele legerkamp van Israël niet onder de zonde kome en verstoord worde.</verse>
<verse osisID="Josh.6.19"> Doch alles wat er is aan goud en zilver en aan koperen geraad en ijzer, dat worde den Heere gewijd en weggelegd bij zijnen schat.</verse>
<verse osisID="Josh.6.20"> Terwijl nu al het volk een geschreeuw aanhief en men op de bazuinen blies, nadat het geluid en geschal in de ooren der menigte had weerklonken, stortten de muren terstond in<note n="49">De grondtekst heeft: ‘En het volk scheeuwde en men blies op de bazuinen; en toen het volk het geschal der bazuinen hoorde, hief het een luid geschreeuw aan, en de muur stortte in op hare plaats’. De Septuagint heeft de eerste woorden niet en leest: ‘En de priesters bliezen op de bazuinen; en toen het volk de bazuinen hoorde, hief al het volk te gelijk een luid en machtig veldgeschrei aan, en de geheele muur stortte rondom in’. Vgl. v. 5. Na de instorting der muren moest er nog gestreden worden, hetgeen hier niet verhaald wordt; doch zie XXIV 11.</note>; en ieder klom naar binnen door de plaats, die tegen hem over was, en zij namen de stad.</verse>
<verse osisID="Josh.6.21"> En zij doodden alles wat er in was, van man tot vrouw, van kind tot grijsaard; ook de runderen en schapen en ezels sloegen zij met de scherpte des zwaards.</verse>
<verse osisID="Josh.6.22"> Doch tot de twee mannen, die als verkenners waren gezonden, zeide Josue: Gaat in het huis der lichte vrouw en haalt haar en al het hare er uit, gelijk gij haar onder eede beloofd hebt.</verse> 
<verse osisID="Josh.6.23"> En de jongelingen traden naar binnen en voerden Rahab en hare ouders, alsmede hare broeders en al hare have en hare maagschap, er uit, en zij lieten hen verblijven buiten het legerkamp van Israël<note n="50">Vgl. Num. V 3; Deut. XXIII 14. Uit de heidensche en onder den ban gevallen stad gekomen moesten zij als onrein gelden en gedurende een zekeren reinigingstijd buiten het legerkamp van Gods volk verblijven.</note>.</verse>
<verse osisID="Josh.6.24"> De stad echter en al wat er in was gaven zij ter prooi aan het vuur, uitgenomen het goud en het zilver en het koperen geraad en het ijzer, hetgeen zij als wijgeschenken brachten in de schatkamer des Heeren.</verse>
<verse osisID="Josh.6.25"> Doch Rahab, de hoer, met het huis haars vaders en alles wat zij had, liet Josue leven, en zij woonden midden onder Israël tot op den huidigen dag, omdat zij de boden verborgen heeft, die hij had gezonden om Jericho te verkennen<note n="51">Het Hebr. en de andere teksten hebben: ‘en zij woonde’, waaruit men afleidt dat Rahab ten tijde van den schrijver (op den huidigen dag) nog leefde; zie de Inleiding. Midden onder Israël werden Rahab en haar geslacht opgenomen als bijgekomen kinderen van Abraham. Het Evangelie (Matth. I 5) leert ons zelfs, dat zij behoort tot de voorouders van David en van Christus: Salmon, een afstammeling van Juda, gewon Boöz uit Rahab. Vgl. Ruth. IV 21; I Par. II 11 (op de laatste plaats heet haar man Salma).</note>. Te dien tijde zwoer Josue, zeggende:</verse>
<verse osisID="Josh.6.26"> Gevloekt voor den Heer zij de man, die de stad Jericho herstelt en opbouwt! Op zijnen eerstgeborene legge hij haar fundament en op het jongste zijner kinderen moge hij hare poorten zetten<note n="52">Vgl. Deut. XIII 16. Jericho mocht wel als opene plaats bewoond worden en bestond als zoodanig daarna werkelijk (Jos. XVIII 21; Judic. III 13; II Reg. X 5). Doch als vesting, met muren, die op een fundament moesten rusten, en met poorten, mocht het niet weder opgebouwd worden. Voor den overmoedige, die zulks waagde, gold de vloek van Josue (volgens den grondtekst door het volk bekrachtigd). Die vloek beteekent: hij, die het waagt de stad weer op te bouwen, moge bij de grondlegging der muren zijnen eerstgeborene, bij de voltooiing (door het plaatsen der poorten) zijn jongste kind verliezen. Meerdere eeuwen later ging die vloek in vervulling aan Hiël onder den goddeloozen koning Achab (III Reg. XVI 34).</note>!</verse>
<verse osisID="Josh.6.27"> Zoo was dan de Heer met Josue, en zijn naam werd vermaard in geheel het land.</verse>
</chapter>
<chapter osisID="Josh.7"> 
<title>Hoofdstuk VII.</title>
<p>Mislukte poging om Haï te veroveren, ten gevolge van de overtreding van Achan (v. 1-5). Gebed van Josue (v. 6-9). Openbaring der schuld (v. 10-15). Ontdekking (v. 16-23) en straf van den schuldige (v. 24-26).</p>
<verse osisID="Josh.7.1"> De kinderen van Israël echter overtraden het gebod en namen van hetgeen onder den ban lag. Want Achan, de zoon van Charmi, den zoon van Zabdi, den zoon van Zare, uit den stam Juda, nam iets van hetgeen onder den ban lag; en de Heer toornde tegen de kinderen van Israël<note n="53">Zie VI 18. Achan heet in de Septuagint hier, evenals I Par. II 7, Achar; Zabdi heet daar Zambri en I Par. II 6 heet hij ook in den grondtekst en de Vulgaat Zamri. Over Zare (Zara) zie Gen. XXXVIII 30; Num. XXVI 20; I Par. II 4. In deze geslachtslijst van Juda tot Achan zijn hoogstwaarschijnlijk eenige geslachten overgeslagen.</note>.</verse>
<verse osisID="Josh.7.2"> Toen nu Josue van Jericho uit mannen zond tegen Haï, dat bij Bethaven, ten oosten van de stad Bethel ligt<note n="54">Vgl. Gen. XII 8 en XIII 3. De Septuagint heeft alleen: ‘dat bij Bethel ligt’. Bethaven is de latere naam van het heiligdom van Bethel (zie de aanteekening bij Os. IV 15), tusschen Haï en de stad Bethel (Luza) gelegen.</note>, sprak hij tot hen: Trekt op en verkent het land. En zij volvoerden wat hun gelast was en verkenden Haï.</verse>
<verse osisID="Josh.7.3"> En teruggekeerd zeiden zij tot hem: Laat niet het geheele volk optrekken, maar laten twee of drie duizend man heengaan en de stad verdelgen; waarom al het volk noodeloos last aangedaan tegenover zeer weinige vijanden<note n="55">De geheele bevolking van Haï bedroeg (volgens VIII 25) 12000 zielen.</note>?</verse>
<verse osisID="Josh.7.4"> Er trokken dan drie duizend strijders op. Doch zij wendden aanstonds den rug</verse>
<verse osisID="Josh.7.5"> en werden verslagen door de mannen der stad Haï, en er vielen van hen zes en dertig man. En de vijanden vervolgden hen van de poort tot aan Sabarim<note n="56">Waarschijnlijk is dit Hebr. woord, dat door de Vulgaat uit den grondtekst is overgenomen, niet de eigennaam eener plaats, maar moet het vertaald worden met spleten, rotsspleten, die dan ook in die streek op meer dan ééne plaats worden gevonden. - Dit tweede verslid is waarschijnlijk nadere verklaring van het voorafgaande; men kan vertalen: ‘de vijanden namelijk vervolgden hen’ enz. De Israëlieten vluchtten door den bergpas langs de helling afwaarts naar het Jordaandal: zoo is het ook begrijpelijk, dat er niet meer dan zes en dertig (de achtersten) sneuvelden.</note> en versloegen hen terwijl zij afwaarts vluchtten. En het hart des volks werd versaagd en smolt weg, aan water gelijk.</verse> 
<verse osisID="Josh.7.6"> Josue echter scheurde zijne kleederen en viel voorover ter aarde vóór de ark des Heeren, tot den avond toe, zoo hij als alle oudsten van Israël, en zij strooiden stof op hun hoofd.</verse>
<verse osisID="Josh.7.7"> En Josue sprak: Ach, Heere God! Waarom toch hebt Gij dit volk over de rivier den Jordaan willen voeren, om ons over te leveren in de handen van den Amorrheër en ons te doen omkomen? O, waren wij toch aan gene zijde van den Jordaan gebleven, zooals wij begonnen zijn<note n="57">De grondtekst wordt waarschijnlijk beter vertaald: ‘O, hadden wij toch besloten aan gene zijde van den Jordaan te blijven!’</note>!</verse>
<verse osisID="Josh.7.8"> Mijn Heere God, wat zal ik zeggen, ziende dat Israël voor zijne vijanden op de vlucht gaat?</verse>
<verse osisID="Josh.7.9"> De Chananeërs en alle bewoners van het land zullen het hooren en te gader samenrottend zullen zij ons omsingelen en onzen naam uitroeien van de aarde. En wat zult Gij dan doen voor uwen grooten Naam?</verse>
<verse osisID="Josh.7.10"> En de Heer sprak tot Josue: Sta op! Waarom ligt gij voorover ter aarde?</verse>
<verse osisID="Josh.7.11"> Israël heeft gezondigd en mijn verbond overtreden: en zij hebben genomen van hetgeen onder den ban lag, en zij hebben gestolen en het bedrieglijk geheim gehouden, en zij hebben het verborgen onder hun huisraad.</verse>
<verse osisID="Josh.7.12"> En Israël zal zijnen vijanden niet kunnen wederstaan en het zal voor hen vluchten, want het is bezoedeld met den ban. Ik zal niet meer met ulieden zijn, totdat gij dengene uitdelgt, die aan deze misdaad schuldig is.</verse>
<verse osisID="Josh.7.13"> Sta op, heilig<note n="58">Zie III 5 noot.</note> het volk en zeg tot hen: Heiligt u voor morgen;</verse> 
<verse osisID="Josh.7.1">want dit zegt de Heer, de God van Israël: Ban is in uw midden, Israël; gij zult uwen vijanden niet kunnen wederstaan, totdat uit u worde uitgedelgd wie met deze misdaad bezoedeld is.</verse>
<verse osisID="Josh.7.14"> En morgenochtend zult gij aantreden, allen afzonderlijk naar uwe stammen, en de stam, dien het lot treft, zal aantreden naar zijne geslachten, en het geslacht naar de huizen en het huis man voor man.</verse>
<verse osisID="Josh.7.15"> En wie dan aan deze misdaad schuldig bevonden wordt, hij zal in het vuur verbrand worden<note n="59">Na de steeniging (v. 25), waarin de gewone terechtstelling bestond, was dit eene verscherping der straf, evenals ophanging van het lijk. Vgl. Lev XX 14 (Hebr.); Deut. XXI 22.</note> met zijne have; want overtreden heeft hij het verbond des Heeren en eene gruweldaad heeft hij gepleegd in Israël.</verse>
<verse osisID="Josh.7.16"> Josue dan stond des morgens vroeg op en deed Israël aantreden naar zijne stammen, en gevonden<note n="60">Door het lot, als de stam waartoe de schuldige behoorde.</note> werd de stam Juda.</verse>
<verse osisID="Josh.7.17"> En toen men dezen had doen aantreden naar zijne geslachten, vond men het geslacht van Zare. En ook dit doende naderen naar zijne huizen, vond hij Zabdi.</verse>
<verse osisID="Josh.7.18"> Diens huis nu in de afzonderlijke mannen verdeelend, vond hij Achan, den zoon van Charmi, den zoon van Zabdi, den zoon van Zare, uit den stam Juda.</verse>
<verse osisID="Josh.7.19"> En Josue zeide tot Achan: Mijn zoon, geef eere aan den Heer, den God van Israël, en belijd en zeg mij wat gij gedaan hebt; verberg het niet.</verse>
<verse osisID="Josh.7.20"> En Achan antwoordde aan Josue en zeide tot hem: Waarlijk, ik heb gezondigd voor den Heer, den God van Israël, en ik heb zoo en zoo gedaan:</verse>
<verse osisID="Josh.7.21"> ik zag dan onder den buit een karmozijnen mantel, die zeer goed<note n="61">d.i. Volgens Hebreeuwsch spraakgebruik: zeer schoon. In den grondtekst staat: een schoonen mantel van Sjinear (Sennaär); in de Septuagint: een bonten mantel. In Sennaär (Babylonië) werden kostbare stoffen vervaardigd. De Vulgaat leest sjani (karmozijn) in plaats van ‘Sjinear’ en heeft wellicht de beste lezing. - Tweehonderd zilveren sikkels hadden waarschijnlijk eene waarde van iets meer dan 300 gulden. De gouden staaf (Hebr. ‘tong’) woog 50 sikkel; daar de gouden sikkel omstreeks 16⅓ gram woog, had de staaf een gewicht van meer dan 800 gram.</note> was, alsmede tweehonderd zilveren sikkels en een gouden staaf van vijftig sikkel, en begeerig daarnaar nam ik het weg en ik heb het verborgen in den grond, ongeveer midden in mijne tent, en het zilver heb ik met de gedolven aarde bedekt.</verse>
<verse osisID="Josh.7.22"> Toen zond Josue dienaren, en zij liepen naar zijne tent en vonden alles juist op die plaats verborgen en het zilver tevens.</verse>
<verse osisID="Josh.7.23"> En zij namen het weg uit de tent en brachten het bij Josue en bij alle kinderen van Israël, en zij wierpen het vóór den Heer<note n="62">Vóór den tabernakel of vóór de ark, waar de Heer op bijzondere wijze tegenwoordig was.</note>.</verse>
<verse osisID="Josh.7.24"> Josue dan nam Achan, den zoon van Zare, en het zilver en den mantel en de gouden staaf, alsmede zijne zonen en dochters, zijne runderen en ezels en schapen, ook de tent zelve en al zijn huisraad, (hij en geheel Israël met hem) zij brachten hen naar het Dal Achor.</verse>
<verse osisID="Josh.7.25"> En daar sprak Josue: Omdat gij ons verstoord hebt, verstore u de Heer op dezen dag! En geheel Israël steenigde hem, en al het zijne werd in het vuur verbrand.</verse>
<verse osisID="Josh.7.26"> En zij stapelden op hem een grooten steenhoop, die tot op den huidigen dag bestaat. En de gramschap des Heeren werd van hen afgewend. En de naam dier plaats is geheeten Dal Achor, tot heden toe<note n="63">Achor komt van ʽachar (d.i. verstoren, ongelukkig maken) en beteekent verstoring. Het woord is eene toespeling op den naam van Achan (zie noot 1); ook in v. 25 komt deze woordspeling voor. - Alles wat tot het huis van Achan behoorde, zelfs zijne kinderen en zijn vee, viel onder den vloek van den cherem, dien hij op zich en zijn huis had geladen, en moest daarom met hem vernietigd worden (vgl. Deut. XIII 15-16). De geschiedenis van Achan toont ons de eenheid en gemeenschappelijke verantwoordelijkheid van het volk Gods, dat in zijn geheel bezoedeld wordt door den ban, dien één persoon daarin brengt. Zij toont echter ook weder de goedheid des Heeren, die den schuldige er uit verwijdert, opdat zijne gunst weer onverzwakt op zijn volk kunne nederdalen. De strengheid van het aan Achan voltrokken vonnis laat zich verklaren uit den bijzonderen toestand: het was noodzakelijk dat de eerste overtreding in het Beloofde Land - nog wel onmiddellijk na een wonderbaar hulpbetoon van den kant van God - voorbeeldig volgens de Wet gestraft werd, opdat niet de grond werd gelegd voor eene verslapping der zoo noodzakelijke tucht. In dit opzicht is dit strafgericht te vergelijken met dat van Ananias en Saphira, Act. V 1-11.</note>.</verse>
</chapter>
<chapter osisID="Josh.8"> 
<title>Hoofdstuk VIII.</title>
<p>Verovering van Haï (v. 1-28) en terdoodbrenging van deszelfs koning (v. 29). Feest van de voorlezing der Wet bij Sichem (v. 30-35).</p>
<verse osisID="Josh.8.1"> De Heer sprak nu tot Josue: Vrees niet en wees niet vervaard! Neem met u al het krijgsvolk, maak u op en trek te velde tegen de stad Haï. Zie, Ik heb in uwe hand overgeleverd haren koning en haar volk, stad en land.</verse>
<verse osisID="Josh.8.2"> En doe met de stad Haï en haren koning gelijk gij gedaan hebt met Jericho en deszelfs koning; doch den buit en al de dieren moogt gijlieden voor uzelven rooven<note n="64">Bij Jericho was dit niet geoorloofd (VI 24); doch vgl. Deut. XX 14.</note>. Leg eene hinderlaag tegen de stad aan hare achterzijde.</verse>
<verse osisID="Josh.8.3"> En Josue maakte zich op en geheel het leger der krijgslieden met hem, om op te trekken tegen Haï, en hij koos dertigduizend dappere mannen uit en hij zond hen des nachts<note n="65">Na de aankomst bij Haï. - Het getal 30000 (van uitverkoren manschappen) schijnt wel wat groot voor deze onderneming; vgl. VII 3. Daar de getallen in den Bijbel meermalen blijkbaar door de afschrijvers zijn bedorven, is er geen bezwaar hier 5000 te lezen evenals v. 12.</note>,</verse>
<verse osisID="Josh.8.4"> en hij beval hun, zeggende: Legt u in hinderlaag achter de stad, doch verwijdert u niet te ver en weest allen gereed.</verse>
<verse osisID="Josh.8.5"> Ik echter en de overige schare, die bij mij is, wij zullen rechtstreeks tegen de stad optrekken. En wanneer zij tegen ons uittrekken, zullen wij, gelijk wij vroeger deden, vluchten en den rug wenden,</verse>
<verse osisID="Josh.8.6"> totdat zij al achtervolgende ver genoeg van de stad verwijderd zijn; want zij zullen meenen, dat wij vluchten gelijk te voren.</verse>
<verse osisID="Josh.8.7"> Terwijl wij dus vluchten en zij ons achtervolgen, zult gij uit de hinderlaag te voorschijn komen en de stad verwoesten, en de Heer, uw God, zal haar in uwe handen overleveren.</verse>
<verse osisID="Josh.8.8"> En als gij haar hebt ingenomen, steekt haar in brand. En zoo zult gij alles doen gelijk ik bevolen heb.</verse>
<verse osisID="Josh.8.9"> En hij liet hen gaan; en zij trokken naar de plaats der hinderlaag en legerden zich tusschen Bethel en Haï, ten westen der stad Haï<note n="66">Ten Z.O. van Beitin (Bethel) bevinden zich twee rotsachtige hoogten, die een voor de hinderlaag geschikt terrein aanboden.</note>. Josue echter bleef dien nacht te midden van het volk<note n="67">Bij de hoofdmacht van het leger.</note>.</verse>
<verse osisID="Josh.8.10"> En des morgens vroeg opstaande monsterde hij de krijgsgezellen, en hij trok met de oudsten aan het hoofd van het leger op, gedekt door de schutsweer der krijgers.</verse>
<verse osisID="Josh.8.11"> En toen zij waren aangekomen en opgerukt tot tegenover de stad, hielden zij stand aan de noordzijde der stad, zoodat de laagte<note n="68">Deze laagte is vermoedelijk het diepe Wadi Matja.</note> zich midden tusschen haar en hen bevond.</verse>
<verse osisID="Josh.8.12"> Vijfduizend man nu had hij uitgekozen en in de hinderlaag geplaatst tusschen Bethel en Haï, aan de westzijde derzelfde stad<note n="69">Zie boven, v. 3 volg. en noot 2. Deze herhaling vindt haren grond in de korte samenvattende beschrijving (v. 12-13) van de stellingen, door de Israëlietische krijgsmacht ingenomen. De verzen 12 en 13 ontbreken echter in de Septuagint.</note>;</verse>
<verse osisID="Josh.8.13"> doch geheel de overige legermacht stond in slagorde geschaard aan de noordzijde, zoodat de laatsten van deze legerschare aan de westzijde der stad reikten. Josue dan trok dien nacht voort en nam stelling midden in het dal.</verse>
<verse osisID="Josh.8.14"> Toen nu de koning van Haï dit zag, trok hij des morgens ijlings uit met het geheele leger der stad en richtte de slagorde naar den kant der woestijn, niet wetend dat in den rug<note n="70">Grondtekst en Septuagint voegen er bij: ‘der stad’.</note> hinderlagen waren gelegd.</verse>
<verse osisID="Josh.8.15"> Josue echter en geheel Israël weken terug, veinsden vrees en vluchtten in de richting der woestijn.</verse>
<verse osisID="Josh.8.16"> Genen nu vervolgden hen, terwijl zij te gader schreeuwden en elkander opwekten. En toen zij van de stad waren weggetrokken</verse>
<verse osisID="Josh.8.17"> en er niet één meer in de stad Haï en in Bethel was achtergebleven, die Israël niet vervolgde, (de steden<note n="71">Hebr.: ‘de stad’, nl. Haï. In de Septuagint wordt Bethel niet genoemd. Vgl. v. 25. Zoo ‘Bethel’ bij den oorspronkelijken tekst behoort, moet men aannemen, dat de hulptroepen van Bethel reeds te voren naar Haï waren getrokken, daar zij anders onvermijdelijk op de hinderlaag der Israëlieten hadden gestooten (vgl. v. 9).</note> open achterlatende zooals zij er waren uitgetrokken),</verse>
<verse osisID="Josh.8.18"> sprak de Heer tot Josue: Verhef het schild<note n="72">Hebr. en Septuagint, hier en v. 19, ‘lans’. Hebr. ook v. 26.</note>, dat in uwe hand is, tegen de stad Haï, want Ik zal haar aan u overleveren.</verse>
<verse osisID="Josh.8.19"> En toen hij het schild had opgeheven tegenover de stad, kwamen zij, die in de hinderlaag verborgen waren, aanstonds te voorschijn, en naar de stad voorttrekkende namen zij haar in en staken haar in brand.</verse>
<verse osisID="Josh.8.20"> De manschappen nu van de stad, die Josue achtervolgden, omziende en ontwarende, dat de rook der stad tot aan den hemel opsteeg, vermochten niet meer hier- en daarheen te vluchten, vooral dewijl zij, die geveinsd hadden te vluchten in de richting der woestijn, zich tegen de vervolgers zeer dapper in tegenweer hadden gesteld.</verse>
<verse osisID="Josh.8.21"> En Josue, alsmede geheel Israël, ziende dat de stad was ingenomen en dat de rook der stad omhoogsteeg, keerde zich om en versloeg de mannen van Haï.</verse>
<verse osisID="Josh.8.22"> Namelijk ook zij, die de stad ingenomen en in brand gestoken hadden, trokken uit de stad, de hunnen te gemoet, en begonnen op de vijanden, die er zich midden tus- schen bevonden, in te slaan. Toen nu de vijanden van weerszijden werden geslagen, zoodat niemand van de zoo groote menigte gespaard bleef,</verse>
<verse osisID="Josh.8.23"> namen zij ook den koning der stad Haï levend gevangen en brachten hem bij Josue.</verse>
<verse osisID="Josh.8.24"> Toen derhalve allen, die Israël, bij zijn wegtrekken naar den kant der woestijn, vervolgd hadden, gedood en terzelfder plaatse door het zwaard gevallen waren, keerden de kinderen van Israël terug en sloegen de stad.</verse>
<verse osisID="Josh.8.25"> Degenen nu, die op dien zelfden dag sneuvelden, zoo mannen als vrouwen, waren twaalf duizend menschen, allen van de stad Haï.</verse>
<verse osisID="Josh.8.26"> Josue echter trok de hand, die hij opwaarts had geheven, niet terug, terwijl hij het schild hield, totdat alle inwoners van Haï waren gedood<note n="73">Vgl. v. 18-19; Exod. XVII 10-12. Dit vers ontbreekt in de Septuagint.</note>.</verse>
<verse osisID="Josh.8.27"> Doch het vee en den buit der stad verdeelden de zonen van Israël onder elkander, gelijk de Heer aan Josue bevolen had.</verse>
<verse osisID="Josh.8.28"> En hij verbrandde de stad en maakte haar tot een eeuwigen puinhoop<note n="74">Vgl. Deut. XIII 16. Hebr. en Sept. voegen nog bij: ‘tot op dezen dag’. In lateren tijd is er echter weer spraak van eene stad Ajath (Is. X 28) of Aja (I Esdr. II 28; II Esdr. XI 31; Vulg. Haï), waarschijnlijk in de nabijheid der ruïnen van het oude Haï.</note>.</verse>
<verse osisID="Josh.8.29"> En haren koning hing hij op aan de galg tot aan den avond en den ondergang der zon. En op bevel van Josue namen zij zijn lijk van het kruis en wierpen het neer aan den ingang zelven der stad<note n="75">Hebr.: ‘En haren koning (die waarschijnlijk eerst gedood werd) hing hij op aan een boom tot aan den avond; en bij zonsondergang beval Josue, en zij namen zijn lijk van den boom en wierpen het in de opening der stadspoort’. Voor ‘in de opening der stadspoort’ heeft de Septuagint (met een klein verschil in de lezing van den Hebr. tekst): ‘in den kuil’; de stadspoort wordt daar niet genoemd. Vgl. verder Deut. XXI 22-23.</note>, en zij stapelden op hem een grooten steenhoop, die daar is tot den huidigen dag.</verse>
<verse osisID="Josh.8.30"> Toen bouwde Josue den Heer, den God van Israël, een altaar op den berg Hebal<note n="76">De berg Hebal bij Sichem ligt omstreeks 12 uur gaans ten N. van Haï. - Dit verhaal (v. 30-35) past niet goed in dezen samenhang. Hoofdst. IX sluit blijkbaar aan bij VIII 29 (zie IX 1 en 3). Verder kan men zich moeielijk voorstellen, dat Israël door deze nog niet veroverde vijandelijke streek kon trekken zonder te worden lastig gevallen en tevens zonder veroveringen te maken; ook het feit, dat de beschreven plechtigheid en de voorbereidselen daartoe (het maken van het altaar, de bewerking der steenen volgens Deut. XXVII 2-8) zoo ongestoord plaats hadden, wijst op een meer rustigen toestand. Zoo het verhaal van de verovering van Midden-Palestina (Ephraïm en Manasses), waarbij dit bericht zich zal hebben aangesloten, later is weggelaten (zie de Inleiding), moest er voor dit stuk eene plaats gezocht worden, en dan lag het voor de hand het te laten volgen op het verhaal der eerste veroveringen van Josue, daar de plechtigheid bij Sichem, volgens de Wet (Deut. XXVII 2), zoo spoedig mogelijk moest plaats hebben. Toch is het niet geheel onmogelijk, dat Josue van den schrik der Chanaänieten gebruik maakte om het voorschrift der Wet terstond na de inneming van Haï te vervullen.</note>,</verse>
<verse osisID="Josh.8.31"> zooals Moses, de dienstknecht des Heeren, bevolen had aan de kinderen van Israël en geschreven staat in het boek der wet van Moses, en wel een altaar van onbehouwen steenen, die het ijzer niet had aangeraakt; en hij offerde daarop den Heere brandoffers en slachtte vredeoffers.</verse>
<verse osisID="Josh.8.32"> En hij schreef op de steenen het Deuteronomium<note n="77">Deuteronomium beteekent ‘tweede wetgeving’. Het Hebreeuwsche ‘misjneh’ (ook Deut. XVII 18) beteekent ‘verdubbeling’ of ‘herhaling’ (dus zooveel als afschrift), maar kan ook den zin hebben van ‘tweede wet’. Het is niet geheel zeker wat hier bedoeld is. Vgl. Deut. XXVII 8 noot, alsmede hieronder v. 34 noot 16. - De Septuagint heeft de woorden dat deze geschreven had niet, wellicht terecht, zoodat dan de woorden in tegenwoordigheid der kinderen van Israël betrekking hebben op het schrijven van Josue (in 't begin van het vers).</note> der wet van Moses, dat deze geschreven had in tegenwoordigheid der kinderen van Israël.</verse>
<verse osisID="Josh.8.33"> Al het volk echter en de oudsten en de hoofden<note n="78">Hebr.: ‘sjoterim’; vgl. I 10; III 2.</note> en de rechters stonden aan weerszijden van de ark, tegenover de priesters, die de verbondsark des Heeren droegen, zoo de aankomeling als de volksgenoot, de helft van hen aan de zijde van den berg Garizim en de helft aan de zijde van den berg Hebal, gelijk Moses, de dienstknecht des Heeren, bevolen had. En eerst zegende hij dan het volk Israël.</verse>
<verse osisID="Josh.8.34"> Daarna las hij al de woorden der zegening en der vervloeking en al hetgeen geschreven stond in het boek der Wet<note n="79">Vgl. Deut. XI 26-29; XXVII 14 volg. en XXVIII. De woorden al hetgeen geschreven stond enz. kunnen den zin hebben: ‘namelijk al hetgeen daarover geschreven stond’.</note>.</verse>
<verse osisID="Josh.8.35"> Niets van datgene, wat Moses geboden had, liet hij onaangeroerd, maar alles herhaalde hij voor de geheele gemeente van Israël, zoo vrouwen als kinderen, en aankomelingen, die onder hen verbleven.</verse>
</chapter>
<chapter osisID="Josh.9">
<title>Hoofdstuk IX.</title><p>Verbond der Chanaänietische vorsten tegen Israël (v. 1-2). De Gabaonieten ontvangen door list de belofte dat zij gespaard zullen blijven (v. 3-15), worden echter dienstbaar gemaakt aan Israël en het heiligdom (v. 16-27).</p>
<verse osisID="Josh.9.1"> Toen nu alle koningen over den Jordaan dit<note n="80">De inneming van Jericho en Haï; vgl. VIII noot 13. Over den Jordaan beteekent hier ten westen, v. 10 ten oosten van den Jordaan.</note> gehoord hadden, zij die zich bevonden in het gebergte en in de vlakten, aan den zeekant en aan de kust der Groote Zee, ook zij die woonden naar den kant van den Libanon, de Hetheër en de Amorrheër, de Chananeër, de Pherezeër en de Heveër en de Jebuseër,</verse>
<verse osisID="Josh.9.2"> verzamelden zij zich te gader, om te strijden tegen Josue en Israël, eendrachtig en eensgezind.</verse>
<verse osisID="Josh.9.3"> Doch de bewoners van Gabaon, alles hoorende, wat Josue gedaan had aan Jericho en Haï,</verse>
<verse osisID="Josh.9.4"> en eene list verzinnende, namen zich levensmiddelen, legden versleten zakken op de ezels alsmede gescheurde en dichtgenaaide wijnzakken,</verse>
<verse osisID="Josh.9.5"> en zeer oude en, tot teeken van oudheid, opgelapte sandalen en trokken versleten kleederen aan; de brooden zelfs, die zij als teerkost medenamen, waren hard en verbrokkeld.</verse>
<verse osisID="Josh.9.6"> En zij togen naar Josue, die zich toen bevond in het legerkamp van Galgala<note n="81">Bij Jericho (V 9-10). Vgl. v. 17; X 6, 43. Galgala was het hoofdkwartier.</note>, en zij spraken tot hem en tevens tot geheel Israël: Uit een ver land zijn wij gekomen, daar wij een vredeverbond met u wenschen te sluiten. En de mannen van Israël antwoordden hun<note n="82">Grondtekst en Septuagint: ‘den Heveër’ (d.i. den Heveërs). De oorspronkelijke bewoners van Gabaon en omstreken waren dus Heveërs. Met dezulken mochten de Israëlieten geen vredeverbond sluiten (v. 7) volgens Exod. XXIII 32; XXXIV 12; Deut. VII 2.</note> en zeiden:</verse>
<verse osisID="Josh.9.7"> Zoo gij bijgeval maar niet woont in het land, dat ons door het lot toekomt, zoodat wij geen verbond met u kunnen aangaan.</verse>
<verse osisID="Josh.9.8"> Doch zij zeiden tot Josue: Wij zijn uwe dienstknechten. En Josue sprak tot hen: Wie zijt gij, en van waar zijt gij gekomen?</verse>
<verse osisID="Josh.9.9"> Zij antwoordden: Uit een zeer ver land zijn uwe dienstknechten gekomen door den naam van den Heer, uwen God. Want wij hebben de mare van zijne macht gehoord, alles wat Hij heeft gedaan in Egypte,</verse>
<verse osisID="Josh.9.10"> alsmede aan de twee koningen der Amorrheërs, die aan gene zijde<note n="83">Zie noot 1. Zij behouden hun gewone zegswijze en spreken als waren zij in Gabaon, ten westen van den Jordaan.</note> van den Jordaan waren, Sehon, den koning van Hesebon, en Og, den koning van Basan, die in Astaroth was;</verse>
<verse osisID="Josh.9.11"> en de oudsten en alle bewoners van ons land zeiden tot ons: Neemt levensmiddelen ter hand voor de zeer verre reis en gaat hun te gemoet en zegt: Uwe dienstknechten zijn wij, gaat een verbond met ons aan.</verse>
<verse osisID="Josh.9.12"> Ziet, de brooden - toen wij wegtrokken uit onze huizen, om tot u te komen, warm namen wij ze mede - nu zijn zij droog geworden en van te grooten ouderdom verbrokkeld.</verse>
<verse osisID="Josh.9.13"> Nieuwe wijnzakken hebben wij gevuld, nu zijn zij opengereten en losgescheurd; de kleederen en de sandalen, die wij aan hebben en die wij aan de voeten hebben, zijn wegens de lengte van den te verren weg versleten en bijna geheel te niet.</verse>
<verse osisID="Josh.9.14"> Zij dan namen van hunne spijzen en zij ondervroegen den mond des Heeren niet<note n="84">De Israëlieten (de ‘mannen’, v. 6, de ‘vorsten’, v. 15, van Israël) namen en gebruikten, tot teeken van vredelievendheid, van de door de Gabaonieten medegebrachte levensmiddelen en sloten een verdrag met hen zonder den raad des Heeren (door middel van den hoogepriester, Num. XXVII 21) in te winnen; hadden zij eerst het orakel des Heeren ondervraagd, dan waren zij niet bedrogen geworden. Zoo moeten wij in elke zaak acht geven op den wil Gods.</note>.</verse>
<verse osisID="Josh.9.15"> En Josue maakte vrede met hen en bij gesloten verdrag beloofde hij, dat zij niet zouden gedood worden; ook de vorsten der gemeente zwoeren hun eenen eed.</verse>
<verse osisID="Josh.9.16"> Doch drie dagen na het aangaan van het verdrag hoorden zij, dat zij in de nabuurschap woonden en midden tusschen hen zouden wezen.</verse>
<verse osisID="Josh.9.17"> En de kinderen van Israël braken de legerplaats op en kwamen den derden dag in hunne steden, waarvan de namen deze zijn: Gabaon en Caphira en Beroth en Cariathiarim<note n="85">De tijdsbepaling den derden dag ontbreekt in de Septuagint en is hier wellicht door een afschrijver uit v. 16 overgenomen; zoo zij tot den tekst behoort, is v. 17 een nadere verklaring van v. 16, zoodat men kan vertalen: De kinderen van Israël braken namelijk de legerplaats op en kwamen den derden dag (nl. na het opbreken) in hunne steden. De hier genoemde steden lagen derhalve in elkanders nabijheid. Hare bewoners worden echter (v. 3, 22; X 1) in het algemeen ‘Gabaonieten’ genoemd; om hun verbond met Josue worden zij, onder den naam van Gabaonieten, door de omliggende stammen beoorloogd en wordt alleen Gabaon belegerd (X 1-5). De drie laatstgenoemde steden behoorden dus onder Gabaon.</note>.</verse>
<verse osisID="Josh.9.18"> En zij doodden hen niet, omdat de vorsten der gemeente hun gezworen hadden bij den naam des Heeren, den God van Israël. Daarom morde al het volk tegen de vorsten.</verse>
<verse osisID="Josh.9.19"> Doch dezen antwoordden hun: Wij hebben hun gezworen bij den naam des Heeren, den God van Israël, en daarom kunnen wij hen niet aanraken<note n="86">Zij waren eigenlijk niet verplicht zich aan dien eed te houden, wijl daarbij als voorwaarde was aangenomen, dat het geen Chanaänieten waren, met welke zij trouwens volgens de Wet, waartegenover een eed niet verplichtte, zulk verbond niet mochten sluiten. Zij meenden echter hunnen eed te moeten houden uit eerbied voor den naam des Heeren, iets wat dan ook - om dien eerbied bij hun volk en bij de heidensche Gabaonieten niet te verminderen - in deze omstandigheden geraden was.</note>.</verse> 
<verse osisID="Josh.9.20"> Maar dit zullen wij met hen doen: Laten zij wel is waar in het leven behouden blijven, opdat de toorn des Heeren niet tegen ons worde opgewekt zoo wij meineedig zijn;</verse>
<verse osisID="Josh.9.21"> doch onder die voorwaarde mogen zij leven, dat zij ten nutte der geheele gemeente hout hakken en water aandragen. En toen zij aldus spraken<note n="87">Hebr.: ‘Zij mogen leven! En zij werden houthakkers en waterscheppers, zooals de vorsten tot hen gesproken hadden’.</note>,</verse>
<verse osisID="Josh.9.22"> riep Josue de Gabaonieten en zeide tot hen: Waarom hebt gij ons met bedrog willen misleiden, dat gij zeidet: Zeer verre wonen wij van u, - terwijl gij toch midden onder ons zijt?</verse>
<verse osisID="Josh.9.23"> Derhalve zult gij onder den vloek zijn, en uit uw geslacht zal niet ontbreken houthakker en waterdrager voor het huis van mijnen God.</verse>
<verse osisID="Josh.9.24"> En zij antwoordden: Er werd ons, uwen knechten, gemeld, dat de Heer, uw God, beloofd had aan Moses, zijnen dienstknecht, dat Hij ulieden geheel het land zou overleveren en al diens bewoners zou verdelgen. Wij vreesden dus zeer en wij zorgden voor ons leven, door schrik voor u gedrongen, en wij maakten dit overleg.</verse>
<verse osisID="Josh.9.25"> Nu echter zijn wij in uwe hand: wat u goed en recht toeschijnt, doe dat met ons!</verse>
<verse osisID="Josh.9.26"> Josue deed derhalve zooals hij gezegd had, en hij redde hen uit de hand der kinderen van Israël, zoodat zij niet gedood werden.</verse>
<verse osisID="Josh.9.27"> En hij stelde te dien dage vast, dat zij zouden zijn in den dienst van geheel het volk en van het altaar des Heeren, als houthakkers en waterdragers - tot dezen tijd toe<note n="88">Bemerking, die zeggen wil: en zij waren dit tot nu toe. In latere tijden behoorden hunne nakomelingen tot de zoogenaamde Nathineërs; vgl. de aanteekeningen op I Par. IX 2 en I Esdr. II 43. Over de Gabaonieten zie nog II Reg. XXI 1-9.</note> - op de plaats, die de Heer zou uitverkiezen.</verse>
</chapter>
<chapter osisID="Josh.10"> 
<title>Hoofdstuk X.</title>
<p>Josue komt de Gabaonieten te hulp tegen een verbond van vijf koningen, wier leger hij verslaat (v. 1-10); daarbij wordt hij op wonderbare wijze geholpen (v. 11-14). Voortzetting der vervolging, terechtstelling der vijf koningen (v. 16-27). Verdere overwinningen en veroveringen (v. 28-43).</p>
<verse osisID="Josh.10.1"> Toen nu Adonisedec, de koning van Jerusalem<note n="89">Hier voor het eerst wordt deze stad, die eens het brandpunt van het staatkundige en godsdienstige leven der Israëlieten zou worden, in de H. Schrift met zekerheid genoemd (dat Salem, Gen. XIV 18, Jerusalem zou zijn, is niet zeker). Onder den Egyptischen koning Amenophis IV komt het op de tabletten van Tel-el-Amarna (zie de Inleiding) voor onder den naam Urusalim. De toenmalige ‘vorst’ van Jerusalem, Abdichiba, schrijft aan den pharao over het gevaar, waarin het Egyptische gezag verkeerde. Ten tijde van Josue was Jerusalem dan ook onafhankelijk en had een eigen koning (Adonisedec, d.i. ‘heer van gerechtigheid’, vgl. Melchisedech Gen. XIV 18). Het was in de handen der Jebusieten (Jos. XV 63), naar welke het ook Jebus werd genoemd (Judic. XIX 10; I Par. XI 4). Jos. XVIII 28 wordt in den Hebr. tekst de stad nog aangeduid door den naam van den volksstam: ha-Jebusi ‘de Jebuseër’. Over Jebus-Jerusalem zie verder Judic. I 8, 21; XIX 10-12; II Reg. V 6-8; I Par. XI 4-6.</note>, dit gehoord had, namelijk dat Josue Haï had ingenomen en het had verwoest (want zooals hij met Jericho en zijnen koning had gedaan, zoo deed hij met Haï en zijnen koning), alsmede dat de Gabaonieten waren overgegaan tot Israël en hunne<note n="90">Der Israëlieten.</note> bondgenooten waren,</verse>
<verse osisID="Josh.10.2"> vreesde hij zeer. Want eene groote stad was Gabaon en<note n="91">Hebr. ‘als’. Het had zelf geenen koning, IX 11, hoewel het aanzienlijk genoeg was. Vgl. de Inleiding.</note> eene der koninklijke steden, en het was grooter dan de stad Haï, en al zijne strijders waren zeer dapper.</verse>
<verse osisID="Josh.10.3"> Adonisedec, de koning van Jerusalem, zond dan tot Oham, den koning van Hebron, en tot Pharam, den koning van Jerimoth, alsook tot Japhia, den koning van Lachis<note n="92">De ruïnen van het oude Lachis bevinden zich te Tel-Hesy. Men heeft daar nog een opschrift gevonden, waarin o.a. gezegd wordt, dat de stadhouder Zimrida betrokken was in eene samenzwering tegen de Egyptische macht. Deze Zimrida van Lachis komt ook op de tabletten van Tel-el-Amarna voor.</note>, en tot Dabir, den koning van Eglon, zeggende:</verse>
<verse osisID="Josh.10.4"> Trekt opwaarts tot mij en brengt hulp, opdat wij Gabaon veroveren, wijl het is overgegaan tot Josue en tot de kinderen van Israël.</verse> 
<verse osisID="Josh.10.5"> Zoo verzamelden zich dan de vijf koningen der Amorrheërs<note n="93">Eene meer algemeene benaming van de bewoners dezer streken. Vgl. Gen. XV noot 12 en XLVIII noot 16. Zie ook hierna noot 6.</note> en trokken op: de koning van Jerusalem, de koning van Hebron, de koning van Jerimoth, de koning van Lachis, de koning van Eglon, samen met hunne legers, en zij legerden zich rondom Gabaon en streden er tegen.</verse>
<verse osisID="Josh.10.6"> Doch de bewoners van Gabaon, de belegerde stad, zonden tot Josue, die toen verbleef in het legerkamp bij Galgala, en zeiden tot hem: Trek uwe hand niet terug om uwe dienaren te helpen; ruk haastig op en red ons en breng hulp; want tegen ons zijn samengekomen alle koningen der Amorrheërs, die in het gebergte wonen<note n="94">De Amorrheërs (d.i. ‘hooglanders’) bewoonden voornamelijk het gebergte, hoewel enkelen der hier genoemde koningen hun zetel in de vlakte hadden.</note>.</verse>
<verse osisID="Josh.10.7"> En Josue trok op van Galgala, en met hem geheel het leger der krijgslieden, zeer dappere mannen.</verse>
<verse osisID="Josh.10.8"> En de Heer sprak tot Josue: Vrees niet voor hen! Want in uwe handen heb Ik hen overgeleverd; niemand hunner zal u kunnen weerstaan.</verse>
<verse osisID="Josh.10.9"> Josue dan overviel hen plotseling, van Galgala uit den geheelen nacht voorttrekkende<note n="95">De bedoeling is niet, dat hij in dien éénen nacht van Galgala naar Gabaon trok, maar dat hij ook gedurende dien nacht voortrukte.</note>.</verse>
<verse osisID="Josh.10.10"> En de Heer bracht hen in verwarring<note n="96">Vermoedelijk door een hevig onweder, zie v. 11; vgl. I Reg. VII 10.</note> voor Israël; en het bracht hun een groote nederlaag toe te Gabaon en vervolgde hen langs den opgaanden weg van Bethhoron<note n="97">Tusschen Gabaon en Opper-Bethhoron. Van Opper-Bethhoron vluchtte de vijand langs den steil afgaanden weg van Bethhoron (v. 11) naar het 3 kilometer westelijker en 215 meter lager telegen Neder-Bethhoron. Vandaar ging de vlucht in zuidelijke richting tot aan Azeca en Maceda, van welke plaatsen de juiste ligging niet met zekerheid bekend is; beide lagen in de Sjephela (XI noot 13), XV 35, 41. Over Azeca zie nog I Reg. XVII 1; II Esdr. XI 30; Jer. XXXIV 7. Van Maceda wordt waarschijnlijk in een oud-Egyptisch opschrift gesproken onder den naain Mikata.</note> en het versloeg hen tot aan Azeca en Maceda.</verse> 
<verse osisID="Josh.10.11"> En terwijl zij vluchtten voor de kinderen van Israël en op den afgaanden weg van Bethhoron<note n="98">De afgaande weg van Bethhoron (zie noot 9) was van Gabaon uit zeker in 2 of 3 uren te bereiken.</note> waren, deed de Heer groote steenen van den hemel op hen vallen tot Azeca toe; en er stierven veel meer door de hagelsteenen dan de kinderen van Israël met het zwaard hadden gedood.</verse>
<verse osisID="Josh.10.12"> Toen<note n="99">Toen wijst in het algemeen slechts op den dag dier gebeurtenis, zooals blijkt uit het volgende ten dage dat enz. De schrijver wil zeggen: toen, d.i. op dien dag, was het dat deze beroemde gebeurtenis plaats had.</note> sprak Josue tot den Heer, ten dage dat Hij den Amorrheër overleverde voor de oogen der kinderen van Israël, en zeide in hunne tegenwoordigheid: Zon, verroer u niet bij Gabaon, noch gij, maan, bij het dal van Ajalon<note n="100">Hebr.: ‘Zon, in Gibeon wees stil, en gij, maan, in het dal van Ajjalon!’ Deze plaatsbepalingen schijnen eene aanduiding te bevatten van het punt, waar Josue zich op dat oogenblik bevond. Hij was nog niet bij Azeca of Maceda (zie noot 9), want dan had hij Gabaon en het dal van Ajalon reeds ver achter zich gehad, en men keert zich ook niet naar het noorden of noordoosten om zich tot de zon te wenden. Daarentegen bestaat er grond om te vermoeden, dat Gabaon nog in de nabijheid was en dat het dal van Ajalon (ten N. van de stad Ajalon, thans Jalo, en ongeveer ten Z. van Neder-Bethhoron) nog niet bereikt was. Josue zal zich dus tusschen Gabaon en Neder-Bethhoron, en wel waarschijnlijk op den ‘afgaanden weg van Bethhoron’ (v. 11, zie noot 9), hebben bevonden. Daar had hij Gabaon ten Z.O., het dal van Ajalon ten W.Z.W. vóór zich.</note>!</verse>
<verse osisID="Josh.10.13"> En de zon en de maan stonden, totdat het volk zich gewroken had op zijne vijanden<note n="101">Hebr.: ‘En stil was de zon, en de maan stond, totdat’ enz.</note>. Is dit niet geschreven in het Boek der Gerechten<note n="102">Dit boek wordt ook aangehaald II Reg. I 18 (klaaglied van David over Saul en Jonathan), alsmede waarschijnlijk III Reg. VIII 53 (gebed van Salomon bij de inwijding van den tempel (in de Septuagint; zie noot 16. Inden grondtekst heet het Sepher haj-jasjar, d.i. ‘Boek van den (of: het) gerechte’ (brave, dappere). De Septuagint spreekt op de laatst aangehaalde plaats van het ‘Boek des lieds’ (Liederenboek) en las daar dus Sepher has-sjir. Het schijnt eene verzameling van liederen (heldenzangen) te hebben bevat, ter herinnering aan de groote mannen van Israël, met korte historische bemerkingen. Eene rest van zulk eene bemerking is vermoedelijk v. 12a van ten dage tot in hunne tegenwoordigheid. Het hier voorkomende citaat uit een der liederen, in zoover het letterlijk is opgenomen, begint met de woorden van Josue (Zon enz. v. 12) en eindigt bij vijanden (v. 13), zooals uit de poëtische vormen en wendingen in den grondtekst blijkt.</note>? Alzoo stond de zon midden aan den hemel en zij haastte zich niet onder te gaan gedurende den tijd van éénen dag<note n="103">Hebr.: ‘En de zon stond midden aan den hemel en zij haastte zich niet onder te gaan, als (zijnde) een volmaakte dag’ of ‘omstreeks een vollen dag’. De uitdrukking midden aan den hemel sluit alleen in, dat de zon op een tamelijke hoogte boven den horizon stond.</note>.</verse> 
<verse osisID="Josh.10.14"> Noch vóór noch nà was er een zoo lange dag, terwijl de Heer gehoorzaamde aan de stem eens menschen en voor Israël streed<note n="104">Hebr.: ‘En niet was er (een dag) gelijk die dag, vóór hem en nà hem, dat Jehova gehoor gaf aan de stem eens mans, want Jehova streed voor Israël’. - Velen schrijven den tekst van v. 12-14 aan Josue zelven toe en onderstellen, dat het ‘Boek der Gerechten’ toen reeds bestond en er later nog van tijd tot tijd liederen aan werden toegevoegd. - De Septuagint geeft v. 12-13 als volgt: 12. ‘Toen sprak Jesus (Josue) tot den Heer, op den dag dat God den Amorrheër overleverde in de handen van Israël - als wanneer Hij hen verdelgde te Gabaon en zij verdelgd werden van voor het aanschijn der kinderen van Israël -, en Jesus zeide: de zon sta bij Gabaon, en de maan bij het dal van Ailon. 13. En de zon stond en ook de maan in den stand (of: op de standplaats), totdat God wraak had geoefend aan hunne vijanden; en de zon stond midden aan den hemel, zij schreed niet voort ten ondergang tot het einde van éénen dag’. Vgl. ook Eccli. XLVI 4-8. - Het valt niet te betwijfelen, dat er v. 12-14 spraak is van eene wonderbare gebeurtenis.</note>.</verse>
<verse osisID="Josh.10.15"> En Josue keerde terug, met geheel Israël, naar het legerkamp van Galgala<note n="105">Dit vers ontbreekt in de Septuagint evenals v. 43. Wellicht is het door de gelijke slotwoorden van v. 14 en v. 42 bij vergissing hierheen gekomen. - In v. 21 wordt Maceda (vgl. v. 10) als legerplaats genoemd.</note>.</verse>
<verse osisID="Josh.10.16"> Want de vijf koningen waren gevlucht en hadden zich verborgen<note n="106">Het door v. 12-15 onderbroken verhaal van de vervolging wordt hier voortgezet (zie v. 19). De grondtekst kan eenvoudig vertaald worden: ‘En die vijf koningen vluchtten en verborgen zich’ enz.</note> in de spelonk van de stad Maceda.</verse>
<verse osisID="Josh.10.17"> En men boodschapte aan Josue, dat de vijf koningen gevonden waren, verscholen in de spelonk van de stad Maceda.</verse>
<verse osisID="Josh.10.18"> Hij gebood dan aan de krijgsgezellen en zeide: Wentelt zeer groote steenen voor de opening der spelonk en stelt ijverige mannen aan om de opgeslotenen te bewaken.</verse>
<verse osisID="Josh.10.19"> Gij echter, staat niet stil, maar vervolgt de vijanden en velt de achtersten der vluchtelingen allen neder, en laat hen niet in de sterkten hunner steden komen, hen, die de Heere God heeft overgeleverd in uwe handen.</verse>
<verse osisID="Josh.10.20"> Toen derhalve de vijanden waren geslagen met een groote nederlaag en schier tot vernietiging toe waren verdelgd, hebben degenen, die aan Israël konden ontkomen, zich binnen de versterkte steden begeven.</verse> 
<verse osisID="Josh.10.21"> En geheel het leger keerde tot Josue te Maceda, waar toen de legerplaats was, terug, gezond en in vollen getale; en niemand waagde tegen de kinderen van Israël te grommen<note n="107">Hebr.: ‘de tong te spitsen’. Vgl. Exod. XI 7 en de noot. Voor gezond en in vollen getale staat in den grondtekst alleen: ‘in vrede’ (d.i. in veiligheid).</note>.</verse>
<verse osisID="Josh.10.22"> En Josue gebood, zeggende: Opent den ingang der spelonk en brengt tot mij de vijf koningen, die er in verborgen zijn.</verse>
<verse osisID="Josh.10.23"> En de dienaren deden zooals hun bevolen was; en zij brachten tot hem de vijf koningen uit de spelonk: den koning van Jerusalem, den koning van Hebron, den koning van Jerimoth, den koning van Lachis, den koning van Eglon.</verse>
<verse osisID="Josh.10.24"> En toen zij tot hem waren uitgevoerd, riep hij alle mannen van Israël, en hij sprak tot de legerhoofden, die bij hem waren: Treedt aan en zet uwe voeten op de halzen dezer koningen<note n="108">Vgl. Gen. XLIX 8; Ps. LIX 10 en CIX 1.</note>. En toen zij waren toegetreden en met hunne voeten traden op de halzen der ternederliggenden,</verse>
<verse osisID="Josh.10.25"> sprak hij wederom tot hen: Vreest niet en weest niet vervaard; weest moedig en sterk! Want aldus zal de Heer doen met al uwe vijanden, tegen welke gij strijdt.</verse>
<verse osisID="Josh.10.26"> En Josue sloeg en doodde hen en hing hen op aan vijf boomstammen, en zij bleven hangen tot aan den avond<note n="109">Vgl. VIII 29.</note>.</verse>
<verse osisID="Josh.10.27"> En toen de zon onderging, gebood hij aan de krijgsgezellen, dat zij hen van de galgen zouden afnemen. En na hen te hebben afgenomen, wierpen zij hen in de spelonk, waarin zij zich hadden verborgen, en zij plaatsten aan haren ingang zeer groote steenen<note n="110">Ter eerlooze herinnering. Vgl. VII 26 en VIII 29.</note>, die daar zijn tot nu toe.</verse>
<verse osisID="Josh.10.28"> Op denzelfden dag nam Josue ook Maceda in en sloeg het met de scherpte des zwaards, en hij doodde zijnen koning en al zijne bewoners; hij liet er zelfs geen gering overblijfsel achter. En hij deed aan den koning van Maceda gelijk hij gedaan had aan den koning van Jericho<note n="111">Zie VI 2, 21; VIII 2, 29.</note>.</verse>
<verse osisID="Josh.10.29"> Hij trok nu met geheel Israël van Maceda over naar Lebna en streed daartegen.</verse>
<verse osisID="Josh.10.30"> En de Heer leverde het met zijnen koning over in de handen van Israël; en zij sloegen de stad en al hare bewoners met de scherpte des zwaards; zij lieten er geen enkel overblijfsel achter. En zij deden aan den koning van Lebna gelijk zij gedaan hadden aan den koning van Jericho.</verse>
<verse osisID="Josh.10.31"> Van Lebna trok hij over naar Lachis met geheel Israël, en hij omsingelde het met het leger en bestormde het.</verse>
<verse osisID="Josh.10.32"> En de Heer leverde Lachis over in de handen van Israël, en het nam het den anderen dag in en sloeg het met de scherpte des zwaards, alsook alle ziel, die er in was<note n="112">Alle bewoners.</note>, gelijk het gedaan had aan Lebna.</verse>
<verse osisID="Josh.10.33"> Te dien tijde trok Horam, de koning van Gazer, op om Lachis te hulp te komen; doch Josue sloeg hem, met al zijn volk, tot vernietiging toe<note n="113">Gazer zelf, als nog te veel noordelijk (bij Accaron) gelegen, lag buiten het plan van dezen veroveringstocht van Josue. Vgl. v. 3.</note>.</verse>
<verse osisID="Josh.10.34"> En hij trok van Lachis over naar Eglon en belegerde het,</verse>
<verse osisID="Josh.10.35"> en hij nam het denzelfden dag in en sloeg met de scherpte des zwaards alle zielen, die er in waren, geheel gelijk hij gedaan had aan Lachis.</verse>
<verse osisID="Josh.10.36"> Voorts trok hij met gansch Israël van Eglon op naar Hebron, en hij streed er tegen,</verse>
<verse osisID="Josh.10.37"> nam het in en sloeg het met de scherpte der zwaards, ook zijnen koning<note n="114">Wellicht den opvolger van den v. 3 genoemden en reeds (v. 26) terechtgestelden; de Septuagint rept hier niet van den koning; het woord is misschien bij vergissing in den tekst gekomen.</note> en alle steden dier streek en alle zielen, die er in woonden; hij liet er geen enkel overblijfsel achter; zooals hij gedaan had aan Eglon, zoo deed hij ook aan Hebron, alles wat hij er in aantrof met het zwaard verdelgend.</verse>
<verse osisID="Josh.10.38"> Van daar teruggekeerd naar Dabir<note n="115">d.i. Teruggekeerd naar den kant van Lachis en Eglon (westelijk van Hebron), trok hij naar Dabir (zuidwestelijk van Hebron). Andere namen van Dabir zie XV 15 en 49. Later moest het opnieuw worden veroverd, XV 16 volg.</note>,</verse>
<verse osisID="Josh.10.39"> nam hij het in en verwoestte het; ook zijnen koning en alle omliggende steden sloeg hij met de scherpte des zwaards; hij liet er geen enkel overblijfsel achter; gelijk hij gedaan had aan Hebron en aan Lebna en hunne koningen, zoo deed hij aan Dabir en zijnen koning.</verse>
<verse osisID="Josh.10.40"> Alzoo sloeg Josue het geheele Bergland en het Zuiderland en de Vlakte en Asedoth<note n="116">Is hier volgens het Hebr. geen eigennaam, maar beteekent de plaatsen, waar de bergen in de vlakte overgaan en de van de bergen vloeiende beken zich uitstorten: den voet der bergen, zooals het ook Deut. III 17 en IV 49 door de Vulgaat zelve vertaald wordt. Zie verder XI 16-17 en de aanteekening aldaar.</note>, met hunne koningen, hij liet er geen enkel overblijfsel achter, maar al wat ademen kon doodde hij - gelijk hem geboden had de Heer, de God van Israël, -</verse>
<verse osisID="Josh.10.41"> van Cadesbarne tot Gaza. Geheel de landstreek van Gosen tot Gabaon,</verse>
<verse osisID="Josh.10.42"> en al de koningen en hunne landstreken veroverde en verwoestte hij bij éénen aanval<note n="117">Hebr.: 41. ‘En Josue sloeg ze van Cadesbarne tot Gaza en het geheele land van Gosen tot Gabaon. 42. En al deze koningen en hun land veroverde Josue ineens’. Over Gosen zie de aanteekening op XI 16-17.</note>; want de Heer, de God van Israël, streed voor hetzelve.</verse>
<verse osisID="Josh.10.43"> En hij keerde met geheel Israël terug naar de legerplaats in Galgala<note n="118">Ook hier ontbreken deze woorden in de Septuagint; zie noot 17.</note>.</verse>
</chapter>
<chapter osisID="Josh.11"> 
<title>Hoofdstuk XI.</title><p>Josue overwint de verbonden koningen van Noord-Palestina (v. 1-9) en verovert hunne steden (v. 10-15). Terugblik op de veroveringen van Josue (v. 16-23).</p>
<verse osisID="Josh.11.1"> Toen nu Jabin, de koning van Asor, dit gehoord had, zond hij<note n="119">Hebr. woordelijk: ‘En het geschiedde, toen Jabin, koning van Asor, hoorde, en (d.i. dat) hij zond’. Zie verder noot 5.</note> tot Jobab, den koning van Madon, en tot den koning van Semeron en tot den koning van Achsaph;</verse>
<verse osisID="Josh.11.2"> voorts tot de koningen van het noorden, die woonden in het gebergte en in de vlakte zuidwaarts van<note n="120">Septuagint: ‘tegenover’.</note> Ceneroth, alsmede in de velden, en in de landstreken van Dor<note n="121">Hebr. ‘Naphoth-Dor’, d.i. de hoogten van Dor (aan de Middellandsche Zee). Aan den zeekant, d.i. ten westen.</note> aan den zeekant;</verse>
<verse osisID="Josh.11.3"> ook den Chananeër ten oosten en ten westen, en den Amorrheër en den Hetheër en den Pherezeër en den Jebuseër in het gebergte, alsook den Heveër, die woonde aan den voet van den Hermon in het land van Maspha<note n="122">Waarschijnlijk hetzelfde als Masphe (v. 8); niet te verwarren met andere plaatsen van dien naam. Dit Maspha, alsmede Asor, Madon (Sept. Maron), Semeron, Achsaph (Egypt. opschriften: Aksap), Ceneroth, Dor, de Hermon, lagen in het noorden van Palestina. Ook stammen, die hun hoofdzetel meer zuidwaarts hadden, als de Pherezieten en Jebusieten, werden te hulp geroepen. Asor stond aan het hoofd der noordelijke staten, v. 10. Vgl. Judic. IV 2, waar een andere Jabin van Asor ‘koning van Chanaän’ wordt genoemd. Reeds op de Amarna-tabletten wordt gesproken van een ‘koning van Asor’, die, evenals de ‘koning van Sidon’, de partij der Chabiri gekozen had (zie de Inleiding). Asor is waarschijnlijk het tegenwoordige, ten N.W. van het meer Merom gelegen Dzjebel-el-Harrawi, waar de ruïnen eener oude vesting nog bestaan.</note>.</verse>
<verse osisID="Josh.11.4"> En zij trokken allen met hunne legerscharen uit, een volk overtalrijk als het zand, dat aan den oever der zee is, ook paarden en wagens in ontzaglijke menigte.</verse>
<verse osisID="Josh.11.5"> En al deze koningen kwamen samen bijeen bij het Water van Merom, om te strijden tegen Israël.</verse>
<verse osisID="Josh.11.6"> En de Heer sprak tot Josue: Vrees hen niet! Want morgen op ditzelfde uur<note n="123">Hebr.: ‘omstreeks dezen tijd’. Hieruit blijkt, dat Josue op dit oogenblik niet in het verwijderde Galgala was, maar in de nabijheid van het vijandelijke leger. Ook uit den samenhang valt dit op te maken; de woorden: Vrees hen niet, alle dezen enz., duiden aan, dat de vijand niet ver af was. Het verhaal van den tocht van Josue naar het noorden ontbreekt. Het is niet waarschijnlijk, dat de verbonden legers de komst van Josue uit Galgala zouden hebben afgewacht, of dat Josue bij het eerste gerucht van het vijandelijk verbond aanstonds naar zoo ver noordelijk gelegen streken zou zijn opgetrokken. Daar de verovering van Midden-Palestina nergens verhaald wordt en die verovering toch geschied is (zie XII noot 14); daar verder, zoo Midden-Palestina nog niet in hunne macht was, de Israëlieten bij dezen oorlog in het noorden deze vijandelijke strook in den rug zouden hebben gehad en zoo van hun hoofdkwartier zouden zijn afgesneden, moet deze verovering zeer waarschijnlijk tusschen de gebeurtenissen van X en XI geplaatst worden. De uitdrukking van v. 1: Toen Jabin.... gehoord had. slaat dan niet op het in Hoofdst. X verhaalde, maar op de veroveringen van Josue in 't algemeen, tenzij, daar het verhaal der verovering van Midden-Palestina later vermoedelijk is weggelaten, de uitdrukking oorspronkelijk dáárop betrekking heeft gehad. Josue bevond zich dus waarschijnlijk in Midden-Palestina toen de oproeping van Jabin geschiedde.</note> zal Ik alle dezen overleveren ter slachting voor de oogen van Israël. Hunne paarden zult gij lam maken<note n="124">Door het doorhakken van de pezen der achterpooten; zie v. 9. Vgl. Gen. XLIX 6 (Hebr. tekst, zie noot 9 aldaar); II Reg. VIII 4; I Par. XVIII 4.</note> en hunne wagens zult gij met vuur verbranden.</verse>
<verse osisID="Josh.11.7"> En Josue, en geheel het leger met hem, kwam bij het Water van Merom onverhoeds tegen hen aanrukken en zij overvielen hen,</verse>
<verse osisID="Josh.11.8"> en de Heer leverde hen over in de handen van Israël. En zij sloegen hen en vervolgden hen tot aan Groot-Sidon en tot het Water van Maserephoth<note n="125">Hebr.: ‘Misrephoth-Majim’, d.i. ‘Misrephoth (smeltovens?) aan het water’, waarschijnlijk het tegenwoordige Aïn-Mesjerfe, tusschen Tyrus en Acco aan de Middellandsche Zee, met vele bronnen en ruïnen. Vgl. XIII 6. Groot-Sidon wordt ook XIX 28 genoemd; in een opschrift van den Assyrischen koning Sennacherib (701 v.C.) wordt naast Groot-Sidon ook Klein-Sidon vermeld, dat in de nabijheid daarvan lag.</note> en het veld van Masphe, dat aan de oostzijde daarvan ligt. Zoodanig versloeg hij hen allen, dat hij geen overblijfsel van hen liet ontkomen.</verse>
<verse osisID="Josh.11.9"> En hij deed gelijk hem de Heer bevolen had: hunne paarden maakte hij lam en de wagens verbrandde hij met vuur.</verse>
<verse osisID="Josh.11.10"> En onverwijld teruggekeerd nam hij Asor in, en diens koning sloeg hij met het zwaard; want Asor stond oudtijds aan het hoofd van al deze koninkrijken<note n="126">Vermoedelijk later toegevoegde bemerking.</note>.</verse>
<verse osisID="Josh.11.11"> En hij doodde alle zielen, die daar waren; hij liet er geen enkel overblijfsel achter, maar tot uitroeiing toe verdelgde hij alles, en de stad zelve verwoestte hij door het vuur<note n="127">Asor werd echter herbouwd (Judic. IV 2), iets wat men in die tijden na het vertrek van den overwinnaar al spoedig deed, zooals niet alleen de H. Schrift, maar o.a. ook de oude Assyrische opschriften getuigen.</note>.</verse>
<verse osisID="Josh.11.12"> En alle steden rondom<note n="128">Hebr.: ‘En al deze koningssteden’.</note> en hunne koningen bemachtigde, sloeg en verdelgde hij, gelijk Moses, de dienstknecht des Heeren, hem bevolen had.</verse>
<verse osisID="Josh.11.13"> Uitgenomen de steden, die op heuvelen en hoogten gelegen waren<note n="129">De hooggelegen natuurlijke vestingen behield Israël als bezettingsplaatsen, behalve Asor.</note>, verbrandde Israël de overige; slechts het zeer sterke Asor alleen werd door het vuur verteerd.</verse>
<verse osisID="Josh.11.14"> Geheel den buit van die steden en het vee verdeelden de kinderen van Israël onder elkander<note n="130">Vgl. VIII 2 en 27.</note>, terwijl zij alle menschen doodden.</verse>
<verse osisID="Josh.11.15"> Zooals de Heer bevolen had aan zijnen dienstknecht Moses, zoo heeft Moses bevolen aan Josue en voerde deze alles uit; hij veronachtzaamde van al de geboden zelfs geen enkel woord, dat de Heer aan Moses had bevolen.</verse>
<verse osisID="Josh.11.16"> Zoo veroverde dan Josue het geheele Bergland en het Zuiderland en de landstreek van Gosen en de Vlakte en de westelijke streek en het gebergte van Israël en zijne veldstreken,</verse>
<verse osisID="Josh.11.17"> en dat deel van het gebergte, hetwelk opklimt naar Seïr, tot aan Baälgad, over de vlakte van den Libanon, aan den voet van den berg Hermon<note n="131">Het Bergland (vgl. XV 48) is het ‘gebergte van Juda’ (v. 21; XX 7; XXI 11) en vormt het centraal-gedeelte van Juda's stamgebied (ten westen van de Doode Zee); voor de daartoe behoorende steden zie XV 48-60. Het Zuiderland, het zoogenaamde Negeb, is het zuidelijk gedeelte van Chanaän en wordt ten noorden begrensd door de Sjephela, het gebergte van Juda en de woestijn van Juda (woestijn tusschen de Doode Zee en het gebergte van Juda); steden XV 21-32. De landstreek van Gosen is waarschijnlijk het gebied van de XV 51 genoemde stad Gosen in het gebergte van Juda. De Vlakte, d.i. de Sjephela (I Mach. XII 38), is de streek tusschen het gebergte van Juda en de Middellandsche Zee. De verovering daarvan is reeds X 40-41 bericht. Voor de westelijke streek staat in den grondtekst: ‘de Araba’ (van ʽarab, zinken); de opvatting van Vulgaat en Septuagint (ereb, avond, het westen) is onjuist; den naam Araba draagt in de H. Schrift (Hebr. tekst en meermalen ook Septuagint) het buitengewoon diepe dal, waardoor de Jordaan vloeit en waarin de Doode Zee ligt. Het gebergte van Israël (niet te beperken tot het ‘gebergte van Ephraïm’, XVII 15-16) is het gebergte van Midden-Palestina, behoorende tot Benjamin, Ephraïm en Manasses (over den naam zie noot 17); zijne veldstreken (Hebr.: ‘zijne vlakte’) zijn de hellingen van dit gebergte naar den kant der Middellandsche Zee. - Vers 17 luidt in den grondtekst: ‘van het kale gebergte af, dat naar Seïr opklimt, tot aan Baäl-Gad in het dal van den Libanon onder aan den berg Hermon’, waardoor het geheele door Josue veroverde land van het zuiden tot het noorden wordt aangeduid. Het ‘kale gebergte’ staat ook XII 7 (Hebr.); welk gebergte bedoeld wordt, is niet uitgemaakt, waarschijnlijk de rij rotsen, die 15 kilometer ten Z. van de zuidelijke spits der Doode Zee de vlakte dwars doorsnijdt. Seïr is het gebergte van Edom; Baälgad waarschijnlijk het tegenwoordige Banias, in het Nieuwe Testament bekend onder den naam van Caesarea Philippi.</note>; al derzelver koningen nam hij gevangen, sloeg en doodde hij.</verse> 
<verse osisID="Josh.11.18"> Langen tijd heeft Josue tegen deze koningen gestreden<note n="132">Volgens XIV 7, vgl. v. 10 aldaar, omstreeks zes jaren. Hieruit blijkt, hoe onvolledig de berichten van het Boek Josue aangaande de geschiedenis dier veroveringen zijn.</note>.</verse>
<verse osisID="Josh.11.19"> Er was geene stad, die zich overgaf aan de kinderen van Israël, behalve de Heveër, die woonde in Gabaon<note n="133">IX 6, 11, 15.</note>; want het nam ze alle met strijd.</verse>
<verse osisID="Josh.11.20"> Want des Heeren vonnis was het geweest, dat hunne harten verstokt werden en dat zij streden tegen Israël en vielen, en dat zij zonder verschooning te verdienen zouden verdelgd worden, gelijk de Heer bevolen had aan Moses<note n="134">Zie v. 15; Exod. XXIII 33; Deut. XX 16-18. Aan (en dat zij) vielen beantwoordt in den grondtekst: ‘dat aan hen de ban voltrokken werd’; vgl. VI 17 en de noot aldaar. Zie verder Exod. IV noot 16.</note>.</verse>
<verse osisID="Josh.11.21"> Te dien tijde kwam Josue en doodde de Enakieten van het gebergte, van Hebron en Dabir en Anab, en van geheel het gebergte van Juda en van Israël<note n="135">Ten onrechte zien sommigen in de namen Juda en Israël een bewijs voor het ontstaan van het Boek Josue na de splitsing van het rijk (onder Roboam) in de rijken van Juda en Israël. Zij zijn alleen een bewijs voor de opteekening dezer gebeurtenissen na de verdeeling van het land onder de stammen van Israël (XIII volg.). 't Is alsof er stond: het gebergte van het stamgebied van Juda en het andere gebergte, dat in het stamgebied van andere stammen van Israël ligt (zie noot 13); daar de twee gebergten onderscheiden zijn, moesten zij ook door twee namen onderscheiden worden. Vgl. I Reg. XI 8; II Reg. III 10 en XIX 41, waar de namen Juda en Israël evenzoo voorkomen. Het gebergte van Juda heeft zijn naam behouden (vgl. II Par. XXI 11 Hebr. en XXVII 4); de uitdrukking ‘gebergte van Israël’ komt slechts hier en v. 16 voor. Dat Juda afzonderlijk genoemd wordt, kan hoogstens als eene aanduiding gelden, dat Juda onder de twaalf stammen den eersten rang bekleedde. - Over de Enakieten zie Num. XIII 23, 29, 33, 34; Deut. I 28; II 11, 21. Vgl. noot 18. De drie genoemde plaatsen lagen in het gebergte van Juda; XV 49, 50, 54.</note>, en verwoestte hunne steden.</verse> 
<verse osisID="Josh.11.22"> Hij liet niemand van den stam der Enakieten over in het land der kinderen van Israël, uitgenomen de steden Gaza en Geth en Azotus, in welke alleen er zijn overgebleven<note n="136">Hebr.: ‘Niet zijn er Enakieten overgebleven in het land der kinderen van Israël; alleen in Gaza, Gath en Asdod zijn zij gebleven’. Dit vers is wellicht niet van de hand van Josue, maar een toevoegsel van een lateren schrijver, die hier mededeelt, in welke plaatsen te zijnen tijde nog Enakieten waren. Gaza, Geth en Azotus waren Philistijnsche steden, van welke de eerste en de laatste aan Juda toebedeeld (XV 47), doch niet in bezit genomen zijn. Dat er korten tijd na de veroveringstochten van Josue Enakieten in het ‘land der kinderen van Israël’ waren, blijkt uit XIV 12, XV 14 en Judio I 10. Zoo het vers hier oorspronkelijk is, kan men aannemen, dat het getal der overgeblevenen niets te beteekenen had, maar later weer is toegenomen, òf dat er later opnieuw Enakieten in het land zijn gekomen.</note>.</verse>
<verse osisID="Josh.11.23"> Zoo nam Josue dan het geheele land in, gelijk de Heer tot Moses gesproken heeft<note n="137">Vgl. bv. Deut. XXXI 3-6.</note>, en hij gaf het in bezit aan de kinderen van Israël naar hunne afdeelingen en hunne stammen; en het land rustte van den krijg.</verse>
</chapter>
<chapter osisID="Josh.12">
<title>Hoofdstuk XII.</title><p>Overzicht van de vroegere veroveringen in het Overjordaansche (v. 1-6). Opsomming van de door Josue in Chanaän overwonnen koningen (v. 7-24).</p>
<verse osisID="Josh.12.1"> Dit zijn de koningen, die de kinderen van Israël verslagen hebben en wier land zij in bezit hebben genomen, over den Jordaan naar den kant van zonsopgang, van de beek Arnon tot aan den berg Hermon<note n="138">Vgl. I 15; Deut. III 8.</note> en de geheele oostzijde, die tot de woestijn behoort<note n="139">Hebr.: ‘en de geheele Araba van de oostzijde’, d.i. het oostelijk gedeelte van het Jordaandal. Zie XI noot 13. Het woord Araba wordt hier, evenals v. 3 en elders, door de Vulg. ten onrechte met woestijn vertaald; vgl. Zach. XIV 10.</note>:</verse>
<verse osisID="Josh.12.2"> Sehon, de koning der Amorrheêrs, die woonde te Hesebon, die heerschte van Aroër af, dat gelegen is aan den oever der beek Arnon, en wel voor de helft in het dal<note n="140">Hebr.: ‘en wel het midden van het dal’ (der beek). Zie XVI noot 9. De zin is, dat Aroër tot in de beek, d.i. tot aan den waterloop toe, gebouwd was. Vgl. XIII 9, 16; Deut. III 16.</note>, en over half Galaäd, tot aan de beek Jaboc, die de grens uitmaakt van de kinderen van Ammon;</verse>
<verse osisID="Josh.12.3"> en van de woestijn tot aan de zee Ceneroth, ten oosten, en tot aan de Woestijnzee, dat is de Zoutzee, aan de oostzijde, langs den weg, die naar Bethsimoth gaat; en aan de zuidzijde, gelegen onder Asedoth, Phasga<note n="141">Hebr.: ‘en ten zuiden onder de hellingen van den (berg) Phasga’, Deut. III 17 en IV 49; vgl. X 40 noot 28. Over Sehon en de verovering van zijn gebied zie Num. XXI 21 volg.; Deut. II 26 volg.; Judic. XI 19 volg. De zee Ceneroth is het meer Genesareth, de Zoutzee de Doode Zee.</note>.</verse>
<verse osisID="Josh.12.4"> Het gebied van Og, den koning van Basan, van het overschot der Raphaïeten<note n="142">Reuzen; zie Deut. II 11; III 11, 13. Over Og en zijn gebied zie Num. XXI 33 volg.; Deut. III 3-16; XXIX 7-8.</note>, die woonde in Astaroth en in Edraï en heerschte in het Hermon-gebergte en in Salecha en in geheel Basan, tot aan de grenzen</verse>
<verse osisID="Josh.12.5"> van den Gessuriet en den Machatiet en van half Galaäd, het grensgebied van Sehon, den koning van Hesebon.</verse>
<verse osisID="Josh.12.6"> Moses, de dienstknecht des Heeren, en de kinderen van Israël versloegen hen, en Moses gaf hun land in bezit aan de Rubenieten en Gadieten en den halven stam Manasses<note n="143">Deut. II 24 - III 20, vgl. Jos. I 12-15.</note>.</verse>
<verse osisID="Josh.12.7"> Dit zijn de koningen des lands, die Josue verslagen heeft - en de kinderen van Israël - aan de westzijde van den Jordaan, van Baälgad in het dal van den Libanon tot aan het gebergte, waarvan een deel opklimt naar Seïr<note n="144">Zie XI 17 en de aanteekening aldaar.</note>; en Josue gaf het in bezit aan de stammen van Israël, ieder zijn deel<note n="145">Hebr.: ‘naar hunne afdeelingen’, evenals XI 23.</note>,</verse>
<verse osisID="Josh.12.8"> zoowel in de bergstreken als in de vlakten en velden. In Asedoth en in de Woestijn en in het Zuiden was de Hetheër en de Amorrheër, de Chananeër en de Pherezeër, de Heveër en de Jebuseër<note n="146">Hebr.: ‘in het Gebergte (van Juda) en in de Sjephela en in de Araba en aan de hellingen (asedoth) en in de Woestijn (van Juda) en in het Negeb: de Hetheër’ enz. Voor de geographische bepaling dezer plaatsen zie XI noot 13.</note>.</verse>
<verse osisID="Josh.12.9"> De koning van Jericho, één; de koning van Haï, dat ter zijde van Bethel ligt, één;</verse>
<verse osisID="Josh.12.10"> de koning van Jerusalem, één; de koning van Hebron, één;</verse>
<verse osisID="Josh.12.11"> de koning van Jerimoth, één; de koning van Lachis, één;</verse>
<verse osisID="Josh.12.12"> de koning van Eglon, één; de koning van Gazer, één;</verse>
<verse osisID="Josh.12.13"> de koning van Dabir, één; de koning van Gader, één;</verse>
<verse osisID="Josh.12.14"> de koning van Herma, één; de koning van Hered, één<note n="147">Over Herma, elders Horma of Harma, Hebr. Chorma, bij de Chanaänieten Sephaäth geheeten, zie Num. XXI 3 en Judic. 117 met de aanteekeningen. De hier vermelde overwinning op den koning van Herma kan vereenzelvigd worden met de Judie. I 17 verhaalde verovering van Sephaäth, die dan na Josue zou geschied en hierbij aangeteekend zijn. In plaats van Hered, Hebr. Arad (zie Num. XXI 1; XXXIII 40; Judic. I 16), is wellicht met de Septuagint en de Syrische vertaling Ader of Eder te lezen; vgl. XV 21.</note>;</verse>
<verse osisID="Josh.12.15"> de koning van Lebna, één; de koning van Odullam, één;</verse>
<verse osisID="Josh.12.16"> de koning van Maceda, één; de koning van Bethel, één;</verse>
<verse osisID="Josh.12.17"> de koning van Taphua, één; de koning van Opher, één;</verse>
<verse osisID="Josh.12.18"> de koning van Aphec, één; de koning van Saron<note n="148">Septuagint: ‘de koning van Ophec van de Aroc’ (foutief voor Saron); zij telt hier dus slechts éénen koning en plaatst dit Aphec in de vlakte Saron, aan de kust van Midden-Palestina. Het Hebr. heeft voor ‘koning van Saron’: ‘koning over (eig. aan of in) de Saron’. 't Is zeer wel mogelijk, dat de Septuagint oorspronkelijker is en dat het woord ‘koning’ hier later in den Hebr. tekst is geslopen, evenals telkens het woordje ‘één’. Men zou dan hebben: ‘de koning van Aphec in de Saronvlakte’, en dit Aphec is dan hetzelfde als het I Reg. XXIX 1 genoemde.</note>, één;</verse>
<verse osisID="Josh.12.19"> de koning van Madon, één; de koning van Asor, één;</verse>
<verse osisID="Josh.12.20"> de koning van Semeron, één: de koning van Achsaph, één;</verse>
<verse osisID="Josh.12.21"> de koning van Thenac, één; de koning van Mageddo, één;</verse>
<verse osisID="Josh.12.22"> de koning van Cades, één; de koning van Jachanan aan den Karmel, één;</verse> 
<verse osisID="Josh.12.23"> de koning van Dor en van de landstreek Dor<note n="149">Hebr.: ‘de koning van Dor aan Naphath-Dor’. Zie XI 2 noot 3.</note>, één; de koning van de volken van Galgal<note n="150">De Septuagint heeft: ‘De koning van Geï (waarschijnlijk foutief voor “Goïm”) in Galilea’. In plaats van Galgal las zij ‘Galil’, waarschijnlijk juist, zoodat men heeft: ‘de koning der volken (gojim) van Boven-Galilea’ (= Galil); vgl. Is. IX 1. In die richting ging dan ook de zegevierende tocht van XI 8.</note>, één;</verse>
<verse osisID="Josh.12.24"> de koning van Thersa, één. Alle koningen een en dertig<note n="151">De Septuagint noemt en telt slechts 29 koningen. In plaats van de twee koningen van v. 16 heeft zij er slechts éénen, dien zij ‘den koning van Elath’ noemt, en de twee koningen van v. 18 zijn bij haar één (zie noot 11). Ook het telkens voorkomende woordje één vindt men bij haar niet. De v. 9-16 vermelde overwinningen zijn verhaald in de hoofstukken VI, VII en X, behalve die van Gader (v. 13), Herma en Hered (v. 14), Odullam (v. 15) en Bethel (v. 16). De eerste vier plaatsen behooren tot het zuiden van Palestina en kunnen op den tocht van hoofdst. X veroverd zijn. Bethel (vgl. echter Septuagint: ‘Elath’) vormt den overgang tot Midden-Palestina, waartoe de v. 17-18 genoemde plaatsen schijnen te behooren; het verhaal dezer veroveringen ontbreekt; vgl. XI noot 5 en de Inleiding. Van Madon, Asor, Semeron, Achsaph (v. 19-20) en Dor (v. 23) is gesproken in Hoofdst. XI; zij behooren tot Noord-Palestina, evenals Galgal (v. 23, zie noot 13). De overige plaatsen liggen in het noorden van Midden-Palestina; de verovering daarvan schijnt tot den tocht van Hoofdst. XI te behooren en op den terugtocht, die ons niet verhaald is, te hebben plaats gehad.</note>.</verse>
</chapter>
<chapter osisID="Josh.13">
<title>Hoofdstuk XIII.</title><p>Josue ontvangt de opdracht om het land te verdeelen (v. 1-7). Het gebied der Oostjordaansche stammen Ruben, Gad en half-Manasses (v. 8-32). Levi ontvangt geen erfgebied (v. 33).</p>
<verse osisID="Josh.13.1"> Josue was oud en op gevorderden leeftijd, en de Heer sprak tot hem: Gij zijt oud geworden en bejaard, en een zeer uitgestrekt land is overgebleven, dat nog niet door het lot verdeeld is<note n="152">Hebr.: ‘en het land is overgebleven, het zeer groote, om in bezit te nemen’. Dit ‘in bezit nemen’ heeft gewoonlijk den zin van veroveren, innemen. Dat het ook hier dien zin heeft, blijkt uit het volgende, waarin de nog niet veroverde streken worden opgenoemd. Men kan het Hebr. ook vertalen: ‘en het ter verovering overgeblevene land is zeer veel’.</note>;</verse>
<verse osisID="Josh.13.2"> namelijk geheel Galilea, de Philistijnen<note n="153">Hebr.: ‘Dit is het overgeblevene land: alle landstreken (geliloth) der Philistijnen’. De Septuagint heeft: ‘alle grensstreken (gebuloth) der Philistijnen’.</note> en geheel Gessuri<note n="154">Eigenlijk: ‘de Gessuriet’, de bewoners van Gessur. Dit Gessur lag in het zuiden van Palestina (I Reg. XXVII 8); niet te verwarren met dat van v. 11 en 13 en XII 5, dat in het noorden lag en ten oosten van den Jordaan.</note>:</verse> 
<verse osisID="Josh.13.3"> van de troebele rivier, die Egypte besproeit<note n="155">Hebr. ‘van den Sjichor, tegenover Egypte’. Septuagint: ‘van de woestijn (midbar i.p.v. “Sjichor”) tegenover Egypte’. Sjichor (de donkere, troebele) is Is. XXIII 3 en Jer. II 18 een bijnaam van den Nijl en wordt dienovereenkomstig hier door sommigen voor den naam van den oostelijken arm dezer rivier gehouden, doch daardoor wordt de grens van Palestina te ver zuidelijk gelegd. De naam donker kan evengoed aan andere rivieren gegeven worden. Het eenvoudigst denkt men aan de zoogenaamde ‘Beek van Egypte’ (XV 4, 47), tegenwoordig Wadi-el-Arisj, gewoonlijk als de zuidelijke grens van het Beloofde Land genoemd; òf men leze met de Sept. midbar ‘woestijn’. Nog ten tijde der Ptolomeën bevond zich op de oostelijke grens van Egypte een kanaal met name Sji-Hor, d.i. ‘kanaal van Horus’ (een Egyptischen god). Mogelijk is dit kanaal bedoeld of is de naam door de Hebreërs tot de ‘Beek van Egypte’ en tot den Nijl uitgestrekt.</note>, tot aan de grenzen van Accaron noordwaarts; het land van Chanaän, dat onder vijf koningen van de Philistijnen verdeeld is: de bewoners van Gaza en Azotus, Ascalon, Geth en Accaron<note n="156">Hebr.: ‘.... noordwaarts; het (nl. dat land) wordt onder de Chanaänieten gerekend (en moet derhalve door Israël veroverd worden); vijf vorsten (-dommen) der Philistijnen: die van Gaza’ enz.</note>;</verse>
<verse osisID="Josh.13.4"> ten zuiden echter zijn de Heveërs<note n="157">Vgl. Deut. II 23; wellicht de Gessurieten van v. 2. Hebr.: ‘en de Heveërs ten zuiden’.</note>; het geheele land van Chanaän<note n="158">Hebr.: ‘van den Chananeër’; dezen naam dragen in 't bijzonder de hier bedoelde Pheniciërs, vgl. Gen. X 15. Zie de Inleiding. In plaats van het volgende Me ara (Hebr.), d.i. de ‘holenstreek’, der Sidoniërs las de Septuagint: me-ʽAza, d.i. ‘van Gaza af’, en de Sidoniërs enz.</note> en Maära der Sidoniërs tot aan Apheca en de grenzen van den Amorrheër,</verse>
<verse osisID="Josh.13.5"> en diens aangrenzende streken<note n="159">Hebr.: ‘en het land der Giblieten’, de bewoners van Gebal, later Byblos genoemd. De H. Hiëronymus las, in plaats van den Hebreeuwschen eigennaam ‘Gibli’, gebulo, ‘zijne grens’.</note>; voorts de geheele landstreek van den Libanon oostwaarts, van Baälgad af, aan den voet van het gebergte Hermon, tot waar men naar Emath komt;</verse>
<verse osisID="Josh.13.6"> alle bergbewoners, van den Libanon af tot het Water van Maserephoth<note n="160">Zie XI 8 en de aanteekening aldaar. Over den ‘ingang (Hebr.) van Emath’ (v. 5) zie II Par. VII noot 7.</note>, en alle Sidoniërs. Ik ben het, die hen zal verdelgen voor het aangezicht der kinderen van Israël. Het kome derhalve ten erfdeel aan Israël<note n="161">Door den grondtekst wordt de zin duidelijker: ‘Intusschen (d.i. al is al dat land nog niet veroverd) verdeel het door het lot aan Israël als erfgoed’.</note>, gelijk Ik u geboden heb.</verse>
<verse osisID="Josh.13.7"> En nu, verdeel het land ten erfbezit onder de negen stammen en den halven stam Manasses.</verse>
<verse osisID="Josh.13.8"> Met hem<note n="162">nl. Met Manasses, en wel met de andere (oostelijke) helft. Vgl. 112 volg.; XII 2-6. - Voor het volgende zie de Inleiding blz. 10.</note> toch hadden Ruben en Gad het land ten bezit ontvangen, dat Moses, de dienstknecht des Heeren, hun had gegeven aan de oostzijde van den Jordaanstroom,</verse>
<verse osisID="Josh.13.9"> van Aroër af, dat aan den oever der beek Arnon ligt en tot midden in het dal, en de geheele vlakte van Medaba tot Dibon<note n="163">Over Aroër zie XII 2 en de noot aldaar. De vlakte (Hebr. en Sept. ‘Misor’ als eigennaam) van Medaba tot Dibon valt samen met het Num. XXI 20 genoemde ‘veld (Hebr.) van Moab’.</note>;</verse>
<verse osisID="Josh.13.10"> en alle steden van Sehon, den Amorrietenkoning, die regeerde in Hesebon tot aan de grenzen der kinderen van Ammon;</verse>
<verse osisID="Josh.13.11"> en Galaäd en het gebied van den Gessuriet en den Machatiet en het geheele Hermon-gebergte en geheel Basan tot aan Salecha;</verse>
<verse osisID="Josh.13.12"> geheel het rijk van Og in Basan, die in Astaroth en Edraï regeerde - hij was van de overblijfselen der Raphaïeten<note n="164">Zie XII 4.</note>; en Moses versloeg en verdelgde hen.</verse>
<verse osisID="Josh.13.13"> Doch de kinderen van Israël wilden den Gessuriet en den Machatiet niet verdelgen, en dezen woonden midden onder Israël tot op den huidigen dag<note n="165">Dit kan eene later toegevoegde opmerking zijn. Vgl. XV 63; XVI 10. De grondtekst heeft: ‘de kinderen van Israël verdelgden.... niet’.</note>.</verse>
<verse osisID="Josh.13.14"> Den stam Levi echter gaf hij geen erfbezit; maar de offeranden en de slachtoffers van den Heer, den God van Israël, dat is zijn erfdeel, zooals Hij tot hem gesproken heeft.</verse>
<verse osisID="Josh.13.15"> Moses dan gaf een erfbezit aan den stam der kinderen van Ruben naar hunne geslachten;</verse>
<verse osisID="Josh.13.16"> en hun grensgebied liep van Aroër af, dat aan den oever der beek Arnon ligt en midden in het dal derzelfde beek, de geheele vlak te, die naar Medaba leidt,</verse>
<verse osisID="Josh.13.17"> en Hesebon, en al hunne dorpen in de valleien<note n="166">Hebr.: ‘Chesbon en al zijne steden in de vlakte’ (Misor).</note>; voorts Dibon en Bamothbaäl en de stad Baälmaon</verse>
<verse osisID="Josh.13.18"> en Jassa en Cedimoth en Mephaäth</verse>
<verse osisID="Josh.13.19"> en Cariathaim en Sabama en Sarathasar aan den Berg des dals,</verse>
<verse osisID="Josh.13.20"> Bethphogor en Asedoth, Phasga<note n="167">Zie XII 3 noot 4.</note> en Bethjesimoth,</verse>
<verse osisID="Josh.13.21"> en alle steden der vlakte<note n="168">Tusschen Medaba en Dibon, vgl. v. 9, 16, 17.</note> en het geheele rijksgebied van Sehon, den Amorrietenkoning, die in Hesebon regeerde, dien Moses versloeg met de vorsten van Madian tevens: Hevaeus<note n="169">Deze heet hier in den grondtekst, en Num. XXXI 8 ook in de Vulgaat, Evi.</note> en Recem en Sur en Hur en Rebe, de vorsten van Sehon, bewoners van het land.</verse>
<verse osisID="Josh.13.22"> En Balaäm, den zoon van Beor, den waarzegger, hebben de kinderen van Israël met de overige verslagenen door het zwaard gedood.</verse>
<verse osisID="Josh.13.23"> En de grens der kinderen van Ruben werd de rivier de Jordaan. Dat is het erfbezit der Rubenieten naar hunne geslachten, aan steden en gehuchten.</verse>
<verse osisID="Josh.13.24"> En Moses gaf aan den stam Gad en zijne kinderen naar hunne geslachten een erfbezit, waarvan dit de indeeling is:</verse>
<verse osisID="Josh.13.25"> Het gebied van Jaser<note n="170">Vgl. Num. XXI 32.</note> en alle steden van Galaäd<note n="171">Namelijk de zuidelijke helft, ten zuiden van de beek Jaboc, terwijl Manasses het noordelijk gedeelte ontvangen had, Deut. III 13-15; vgl. hierna v. 31.</note> en de helft van het land der kinderen van Ammon, tot aan Aroër, dat tegenover Rabba ligt<note n="172">Een ander Aroër dan dat van Ruben, v. 16 en XII 2, en hetzelfde als het Judic. XI 33 genoemde. Vgl. Is. XVII noot 2.</note>,</verse>
<verse osisID="Josh.13.26"> en van Hesebon af tot Ramoth, Masphe en Betonim, en van Manaïm tot aan de grenzen van Dabir<note n="173">Ramoth Masphe is in den grondtekst één naam: ‘Ramath-ha-Mispe’. Manaïm is het Manahaïm van Gen. XXXII 2; het lag op de grens van Manasses en Gad (v. 30) en werd als vrijstad aangewezen (XXI 37). Dabir is niet hetzelfde als het o.a. X 38 genoemde; de Septuagint heeft ‘Daibon’; wegens het voorvoegsel l in den grondtekst vermoedt men, dat hier oorspronkelijk ‘Lodabar’ stond, vgl. II Reg. IX 4.</note>.</verse> 
<verse osisID="Josh.13.27"> Voorts in het dal<note n="174">In het Jordaandal, en wel ten oosten van den Jordaan.</note>: Betharan en Bethnemra en Socoth en Saphon, het overige deel van het rijksgebied van Sehon, den koning van Hesebon. Ook hiervan<note n="175">Van het stamgebied van Gad, vgl. v. 23. Betharan en Bethnemra, zie Num. XXXII 36. De Zee Cenereth, zie XII 3 (Ceneroth).</note> is de Jordaan de grens, tot aan de uiterste punt van de zee Cenereth, aan de oostzijde van den Jordaan.</verse>
<verse osisID="Josh.13.28"> Dat is het erfbezit der kinderen van Gad naar hunne geslachten, de steden en hare gehuchten.</verse>
<verse osisID="Josh.13.29"> Hij gaf ook aan den halven stam Manasses en diens kinderen naar hunne geslachten een erfbezit,</verse>
<verse osisID="Josh.13.30"> en wel, zijn aanvang nemend van Manaïm<note n="176">Manaïm (zie v. 26) is het zuidelijke grenspunt.</note>: geheel Basan en al het rijksgebied van Og, den koning van Basan, en alle dorpen van Jaïr, die in Basan liggen, zestig steden<note n="177">‘Stad’ is in den Bijbel dikwijls een algemeene naam, die ook aan dorpen wordt gegeven. Over de dorpen van Jaïr (Avoth Jaïr) zie Deut. III 14.</note>;</verse>
<verse osisID="Josh.13.31"> en de helft van Galaäd, en Astaroth en Edraï, de steden van het rijk van Og in Basan, aan de kinderen van Machir<note n="178">Vgl. Deut. III 13, 15.</note>, den zoon van Manasses, (namelijk) aan de helft der kinderen van Machir, naar hunne geslachten.</verse>
<verse osisID="Josh.13.32"> Deze bezittingen verdeelde Moses in de velden van Moab aan de oostzijde van den Jordaan, tegenover Jericho.</verse>
<verse osisID="Josh.13.33"> Aan den stam Levi echter gaf hij geen erfbezit; want de Heer, de God van Israël, Hij is zijne bezitting, zooals Hij tot hem gesproken heeft.</verse>
</chapter>
<chapter osisID="Josh.14"> 
<title>Hoofdstuk XIV.</title><p>Verdeeling van het land ten westen van den Jordaan (v. 1-5). Het erfdeel van Caleb (v. 6-15).</p>
<verse osisID="Josh.14.1"> Dit is het wat de kinderen van Israël ten bezit ontvingen in het land Chanaän, hetwelk hun toebedeelden de priester Eleazar<note n="179">De hoogepriester, derde zoon van Aäron; vgl. Exod. VI 23; Num. III 4.</note> en Josue, de zoon van Nun, en de hoofden der geslachten naar de stammen van Israël,</verse>
<verse osisID="Josh.14.2"> door het lot alles verdeelend, gelijk de Heer bevolen had door Moses, onder de negen stammen en den halven stam.</verse>
<verse osisID="Josh.14.3"> Want aan twee stammen en een halven had Moses een erfbezit over den Jordaan gegeven, ongerekend de Levieten, die geen land ontvingen onder hunne broeders;</verse>
<verse osisID="Josh.14.4"> maar in hunne plaats kwamen de kinderen van Joseph, verdeeld in twee stammen, Manasses en Ephraïm; en de Levieten ontvingen geen afzonderlijk deel in het land, tenzij steden ter bewoning en hare ommelanden voor het onderhoud van hun rundvee en klein vee.</verse>
<verse osisID="Josh.14.5"> Zooals de Heer had bevolen aan Moses, zoo deden de kinderen van Israël, en zij verdeelden het land.</verse>
<verse osisID="Josh.14.6"> Alstoen naderden de kinderen van Juda tot Josue in Galgala, en tot hem sprak Caleb, de zoon van Jephone, de Cenezeër<note n="180">Over Caleb zie ook Num. XIII 7, 31; XXXII 12; XXXIV 19; Judic. I 12-15.</note>: Gij weet wat de Heer gesproken heeft tot Moses, den man Gods, over mij en over u<note n="181">Dat nl. slechts deze beiden het Beloofde Land zouden betreden. Num. XIV 30; Deut. I 36, 38.</note> in Cadesbarne.</verse>
<verse osisID="Josh.14.7"> Veertig jaren was ik oud, toen Moses, de dienstknecht des Heeren, mij van Cadesbarne uitzond om het land te verkennen, en ik heb hem geboodschapt wat mij waar toescheen.</verse>
<verse osisID="Josh.14.8"> Doch mijne broeders, die met mij waren opgetrokken, maakten het hart des volks ontsteld, en niettemin volgde ik den Heer, mijnen God.</verse>
<verse osisID="Josh.14.9"> En Moses zwoer te dien dage, zeggende: Het land, dat uw voet betreden heeft, zal uwe bezitting zijn en die uwer kinderen voor immer, omdat gij den Heer, mijnen God, gevolgd hebt.</verse>
<verse osisID="Josh.14.10"> De Heer dan heeft mij het leven gegund, gelijk Hij beloofd heeft, tot den huldigen dag. Vijf en veertig jaren is het geleden, sedert de Heer dat woord tot Moses gesproken heeft, toen Israël zwierf door de woestijn; thans ben ik vijf en tachtig jaren oud,</verse>
<verse osisID="Josh.14.11"> zoo gezond, als ik was ten tijde toen ik ter verkenning werd uitgezonden; mijne kracht van destijds duurt tot heden voort, zoo tot strijden als tot gaan<note n="182">Hebr.: ‘tot uitgaan en ingaan’, eene Hebreeuwsche uitdrukking voor: het verrichten van zijn werk. - De uitzending der verkenners had plaats in den zomer van het tweede jaar na den uittocht uit Egypte (Num. X 11 en XIII 21), d.i. ruim een jaar na dien uittocht. Moses stierf tegen het einde van het jaar 40 na den Uittocht (vgl. Deut. I 3 met XXXII 48) en de rouw over zijn dood duurde 30 dagen (Deut. XXXIV 8), zoodat Josue in het begin van het jaar 41 zijn ambt aanvaardde (ald. v. 9) en in hetzelfde jaar het eerste Paaschfeest in het land Chanaän vierde, juist 40 jaar na den Uittocht (Jos. V 6, 10) en bijna 39 jaar na de uitzending der verkenners. Het hier van Caleb verhaalde had plaats omstreeks 45 jaar na deze verkenning - dus waarschijnlijk in het jaar 47 na den Uittocht -, zoodat toen sedert het begin der verovering van Chanaän omstreeks zes jaren waren verloopen, die XI 18 ‘vele dagen’ (Hebr.) worden genoemd.</note>.</verse>
<verse osisID="Josh.14.12"> Geef mij derhalve dit gebergte, dat de Heer mij beloofd heeft, ook ten uwen aanhooren, in hetwelk Enakieten<note n="183">Zie XI 22 en de aanteekening aldaar. Het volgende wellicht drukt zijne hoop en zijn vertrouwen op 's Heeren bijstand uit.</note> zijn en groote en sterke steden; wellicht is de Heer met mij en kan ik hen verdelgen, gelijk Hij mij beloofd heeft.</verse>
<verse osisID="Josh.14.13"> En Josue zegende hem en gaf hem Hebron in erfbezit.</verse>
<verse osisID="Josh.14.14"> En sindsdien behoorde Hebron aan Caleb, den zoon van Jephone, den Cenezeër, tot op den huidigen dag, omdat hij den Heer gevolgd heeft, den God van Israël.</verse>
<verse osisID="Josh.14.15"> De naam van Hebron werd vroeger geheeten Cariath-Arbe<note n="184">d.i. ‘Stad van Arbe’ (of Arbeë, Hebr. ʽArba); zie Gen. XIII noot 13. De vader van het reuzengeslacht der Enakieten (Jos. XV 13) had aan Hebron dien naam gegeven, en de naam Arba wordt dan weer door de H. Schrift - zooals meer gebeurt - aan dat stamhoofd gegeven. ʽArba beteekent ‘vier’, zoodat men kan vertalen ‘Vierstad’. Opmerkelijk is het, dat Hebron ook in den tegenwoordigen tijd in vier wijken gescheiden is.</note>; daar ligt Adam, de zeer groote, onder de Enakieten<note n="185">Deze vertaling van den H. Hiëronymus is de weerklank eener legende, volgens welke Adam in Hebron zou begraven zijn. De grondtekst heeft: ‘de grootste mensch (Hebr. adam) onder de Enakieten was deze’, nl. de stamvader der Enakieten, die door den naam Arba wordt aangeduid (zie noot 6). De legende, ook door de oude rabbijnen overgeleverd, heeft haar ontstaan waarschijnlijk te danken aan de verkeerde opvatting van het woord adam. - Het schijnt, dat v. 14-15 tot Enakieten na Josue is bijgevoegd; men leidt dit ook hieruit af, dat hier, evenals XV 15, na den later gebruikelijken naam (Hebron, vgl. de Inleiding) de vroegere (Cariath-Arbe) wordt vermeld, terwijl elders in dit boek het tegenovergestelde geschiedt.</note>. En het land rustte van den krijg.</verse>
</chapter>
<chapter osisID="Josh.15">
<title>Hoofdstuk XV.</title><p>De grenzen van het stamgebied van Juda (v. 1-12, .20 Caleb verdrijft de Enakieten uit Hebron en geeft aan zijne dochter waterrijk land in het zuiden (v. 13-19). De steden van Juda (v. 21-62). Juda kan de Jebusieten niet verdrijven (v. 63).</p>
<verse osisID="Josh.15.1"> Alzoo was het aandeel<note n="186">Eigenlijk lot. De Septuagint heeft hier (evenals XVI 1 en XVII 1) ‘grens’; zij las gebul in plaats van goral. Inderdaad worden v. 1-12 de grenzen van het stamgebied van Juda bepaald.</note> der kinderen van Juda naar hunne geslachten als volgt: aan den kant van de grens van Edom de woestijn Sin<note n="187">Vgl. Num. XIII 22; XX 1; XXXIV 3.</note>, zuidelijk, en wel aan het uiterste einde van het zuiden.</verse>
<verse osisID="Josh.15.2"> Het neemt zijn aanvang aan het uiteinde der Zoutzee<note n="188">Hebr.: ‘En zij hadden de zuidelijke grens van het einde der Zoutzee (Doode Zee) af’. Zooals bij vergelijking met Num. XXXIV 3-5 blijkt, was de zuidelijke grens van Juda ook die van het Beloofde Land.</note>, te weten aan hare tong ten zuiden.</verse>
<verse osisID="Josh.15.3"> En het gaat naar den kant van den Schorpioen-opgang en loopt door naar Sina en stijgt op bij Cadesbarne en komt in Esron, terwijl het verder opgaat naar Addar en zich omwendt naar Carcaä,</verse>
<verse osisID="Josh.15.4"> en van daar loopt het door over Asemona en reikt tot de Beek van Egypte. En zijn uiteinde zal de Groote Zee zijn. Dat zal de grens van het zuiden zijn<note n="189">In den grondtekst luiden deze verzen: 3. ‘En zij (de grens, zie noot 3) loopt naar de zuidzijde van den opgang van Acrabbim en gaat over naar Sin en stijgt op ten zuiden van Cades-Barnea en gaat over naar Chesron en loopt opwaarts naar Addar en wendt zich om naar Karka 4. en gaat over naar Asmon en komt uit aan de Beek van Egypte, en de uitgangen der grens zullen zijn aan den kant der (Middellandsche) Zee. Dit zal ulieden de zuidelijke grens zijn’. Over den Schorpioen-opgang (Acrabbim) zie Num. XXXIV 4. Sin was eene plaats in de woestijn Sin (v. 1). Over de Beek van Egypte zie de aanteekeningen bij Gen. XV 18 en Jos. XIII 3. De uitdrukking: ‘dit zal ulieden’ enz., in den grondtekst, is zeer opmerkelijk; zij is niet eene aanhaling van eens anders woorden, maar het eigen woord van den schrijver; die schrijver was dus tevens uitvoerder van de landsverdeeling. Zie de Inleiding blz. 13.</note>.</verse>
<verse osisID="Josh.15.5"> Ten oosten echter zal zijn aanvang wezen de Zoutzee tot aan de uitmonding van den Jordaan, en wat in de richting van het noorden ligt, van de zeetong af tot aan dezelfde rivier den Jordaan<note n="190">Hebr.: ‘En de grens ten oosten is de Zoutzee tot aan de monding van den Jordaan, en de grens ten noorden is van de zeetong, van de monding van den Jordaan, af’. De grondtekst begint dus in het tweede verslid met de beschrijving der noordelijke grens, die van de noordelijke punt der Doode Zee of de monding van den Jordaan naar het westen liep. De Vulgaat schijnt nog alleen te spreken van de oostelijke grens, loopende van de zuidelijke punt der Doode Zee tot de noordelijke bij de monding van den Jordaan.</note>.</verse>
<verse osisID="Josh.15.6"> En de grens gaat opwaarts naar Beth-Hagla en loopt ten noorden over Beth-Araba, verder opwaarts gaande naar den steen van Boën, den zoon van Ruben;</verse>
<verse osisID="Josh.15.7"> en zij strekt zich uit tot de grens van Debera<note n="191">Hebr.: ‘en de grens gaat opwaarts naar Debir’ (niet het bekende Debir of Dabir, X 38). De Septuagint heeft dezen eigennaam niet; wellicht is de juiste lezing verloren gegaan.</note> van uit het dal Achor, ten noorden hebbende Galgala, dat tegenover den opgang van Adommim ligt ten zuiden der beek, en zij gaat verder door het water, genaamd de Zonnebron, en hare uitgangen zullen zijn aan de bron Rogel.</verse>
<verse osisID="Josh.15.8"> En zij gaat opwaarts door het dal van den zoon van Ennom, aan de zuidzijde van den Jebusiet, dat is Jerusalem; en van daar loopt zij op naar den top van den berg, die aan de westzijde van Geënnom ligt, aan het noordelijk einde van het dal Raphaïm;</verse>
<verse osisID="Josh.15.9"> en verder gaat zij van den top des bergs tot de bron van het water Nephtoa en komt aan de dorpen van het gebergte Ephron, en zij richt zich naar Baäla, hetwelk Cariathiarim is, dat wil zeggen woudstad;</verse>
<verse osisID="Josh.15.10"> en zij wendt zich van Baäla om naar het westen, tot aan het gebergte Seïr, en gaat langs de noordzijde van den berg Jarim over Cheslon<note n="192">Hebr.: ‘van Har-Jearim, dat is Kesalon’.</note>, en daalt af naar Bethsames en loopt door naar Thamna;</verse>
<verse osisID="Josh.15.11"> en zij komt ten noorden van den zijkant van Accaron, en richt zich naar Sechron en loopt over den berg Baäla en reikt tot Jebneël en eindigt in het westen aan de Groote Zee<note n="193">De noordelijke grens van Juda wordt v. 6-11 zeer nauwkeurig beschreven. De steen van Boën, Hebr. Eben Bohan, komt slechts hier en XVIII 18 voor; ook deze zoon van Ruben is niet verder bekend. Over het dal Achor zie VII 26. Voor Galgala staat XVIII 18 in den grondtekst Geliloth (Vulg. tumulos); het is in geen geval het bekende, oostelijk van Jericho liggende Galgala. De beek van v. 7 is waarschijnlijk de Wadi-el-Kelt. De Zonnebron (Ensemes, XVIII 17) heet thans de Bron der Apostelen, Ain-el-Hôd, 1½ kilom. ten oosten van Bethanië. De bron Rogel is de tegenwoordige ‘Bron van Job’, Bir-Ejub, onder den zuidoostelijken hoek van Jerusalem. Het dal van den zoon van Ennom, Hebr. Ge-ben-Hinnom, heet hierna, evenals XVIII 16, Geënnom, d.i. dal van Ennom, en is het dal ten zuiden van Jerusalem, waar later de kinderen aan den Moloch werden geofferd (Jer. VII 31). De berg tegenover Geënnom is de ‘Berg van den boozen raad’, de Dzjebel-Abu-Tôr, tusschen den zuidwestelijken rand van het dal van Hinnom en de noordelijke punt van het vruchtbare dal Raphaïm (thans Baka geheeten). Nephtoa is waarschijnlijk het tegenwoordige Lifta, 3½ kilom. ten N.W. van Jerusalem, waar een krachtige bron ontspringt. De ligging van het gebergte (of den berg) Ephron is niet bekend; de dorpen (Hebr. ‘steden’) van ontbreekt in de Septuagint. Jerusalem, dat aan Benjamin werd toebedeeld, maakte met zijne omgeving een zuidelijken inham in de grens van Juda. Van Jerusalem tot Cariathiarim liep deze verder in noordwestelijke richting, dan eenigszins zuidwestelijk tot Thamna en vervolgens noordwestelijk tot de Middellandsche Zee.</note>.</verse>
<verse osisID="Josh.15.12"> Dat zijn de grenzen der kinderen van Juda, rondom, naar hunne geslachten.</verse>
<verse osisID="Josh.15.13"> Doch aan Caleb, den zoon van Jephone, gaf hij een deel midden onder de kinderen van Juda, gelijk de Heer hem bevolen had, Cariath-Arbe, van den vader van Enac<note n="194">Zie XIV 15 en de aanteekeningen. Het hier volgende verhaal komt ook Judic. I 10-15, 20 voor; doch daar wordt de overwinning der drie ‘Enakskinderen’ toegeschreven aan den stam Juda in 't algemeen, hier aan Caleb. Het eene verklaart het andere: Juda trok tegen Hebron op onder aanvoering van Caleb (vgl. XIV 12). Het is volgens sommigen nog geschied tijdens het leven van Josue, volgens anderen kort na zijnen dood. - Dit verhaal onderbreekt op in 't oog loopende wijze de beschrijving van Juda's stamgebied en is volgens velen hier later ingevoegd; vgl. ook XIV noot 7.</note>; dit is Hebron.</verse>
<verse osisID="Josh.15.14"> En Caleb verdelgde daaruit de drie Enakskinderen: Sesaï en Ahiman en Tholmaï, van het Enaksgeslacht<note n="195">Vgl. Num. XIII 23. Wellicht worden hiermede drie stammen van Enakieten bedoeld, afkomstig van de drie Enakskinderen.</note>.</verse>
<verse osisID="Josh.15.15"> En van daar optrekkende kwam hij bij de bewoners van Dabir, hetwelk voorheen Cariath-Sepher werd genoemd, dat is letterstad<note n="196">Komt ook voor in een oud-Egyptisch document onder den naam ‘Beth-Sopher’ (ook de Septuagint leest ‘Sopher’) met het teeken voor schrift.</note>.</verse>
<verse osisID="Josh.15.16"> En Caleb zeide: Wie Cariath-Sepher slaat en het inneemt, hem zal ik mijne dochter Axa tot vrouw geven.</verse>
<verse osisID="Josh.15.17"> En Othoniël, de zoon van Cenez, een jongere broeder van Caleb<note n="197">Caleb wordt XIV 6 en elders de Cenezeër, d.i. afstammeling van Cenez, genoemd, en dezen zin kan ook het zoon van Cenez bij Othoniël hebben. Caleb en Othoniël waren wellicht geen volle broeders. Sommigen vertalen het Hebr.: ....‘van Cenez, den broeder’, en houden dus Caleb voor den oom van Othoniël. Deze Othoniël werd later de eerste Rechter in Israël, Judic. III 9. Vgl. ook de aanteekeningen op Num. XXXII 12 en I Par. IV 13, 15.</note>, nam het in; en deze gaf hem Axa, zijne dochter, tot vrouw.</verse>
<verse osisID="Josh.15.18"> Toen zij nu te zamen voorttogen, werd deze door haren man aangezet<note n="198">Hebr.: ‘Toen zij nu kwam (d.i. toen zij naar het huis van haren echtgenoot toog, in gezelschap van dezen en van haren vader Caleb), zette zij hem (haren man) aan’. De lezing der Vulgaat van de laatste woorden (vrij voor: ‘zette hij haar aan’), die Judic. I 14 ook door de Septuagint wordt gesteund, is verkieslijker, tenzij de Hebr. uitdrukking beteekent: ‘drong zij hem.... te mogen vragen’.</note> om van haren vader eenen akker te vragen. En zij zuchtte zooals zij daar zat op den ezel<note n="199">Men vertaalt den grondtekst gewoonlijk: ‘en zij liet zich van den ezel glijden’ of ‘boog zich op den ezel voorover’, om haren vader toe te spreken, die te voet ging; vgl. Gen. XXIV 64. De Septuagint vat het echter op evenals de Vulgaat: ‘en zij zuchtte (van) op den ezel’.</note>. En Caleb sprak tot haar: Wat hebt gij?</verse>
<verse osisID="Josh.15.19"> Zij dan antwoordde: Geef mij eenen zegen! Het zuidelijke en dorre land hebt gij mij gegeven, voeg er ook waterrijk bij<note n="200">De nieuweren vertalen: ‘want naar het Zuiderland hebt gij mij gegeven (uitgehuwelijkt), geef mij ook waterwellen’ (d.i. land met waterwellen).</note>. Caleb gaf haar alzoo het hooge en lage waterland<note n="201">Hebr.: ‘de hooge en lage wellen’, eene door den schrijver als bekend onderstelde plaats.</note>.</verse>
<verse osisID="Josh.15.20"> Dat is het erfbezit van den stam der kinderen van Juda naar hunne geslachten.</verse>
<verse osisID="Josh.15.21"> En de steden van de uiterste grens der kinderen van Juda tot bij de grenzen van Edom waren ten zuiden<note n="202">Hebr. ‘in het Negeb’. Zie XI noot 13. De opsomming begint van de oostzijde.</note>: Cabseël en Eder en Jagur</verse>
<verse osisID="Josh.15.22"> en Cina en Dimona<note n="203">Vermoedelijk Dibon, II Esdr. XI 25.</note> en Adada<note n="204">Septuagint: Aruel. Waarschijnlijk is Arara of Aroër (I Reg. XXX 28) te lezen; er bestaat nog een Arara ten Z.O. van Bersabeë.</note></verse>
<verse osisID="Josh.15.23"> en Cades en Asor en Jethnam,</verse>
<verse osisID="Josh.15.24"> Ziph en Telem en Baloth,</verse>
<verse osisID="Josh.15.25"> Nieuw-Asor<note n="205">Hebr.: Chazor-chadatta. De Septuagint heeft hiervoor: ‘en hare gehuchten’, zoodat er in plaats van ‘Chazor-chadatta’ kan gestaan hebben: chazreihen of chazreia.</note> en Carioth, Hesron, dat is Asor<note n="206">d.w.z. Hesron wordt ook Asor genoemd (v. 23); Carioth-Hesron (zie noot 29) lag in de nabijheid daarvan.</note>,</verse>
<verse osisID="Josh.15.26"> Amam, Sama en Molada</verse>
<verse osisID="Josh.15.27"> en Asergadda en Hassemon en Bethphelet</verse>
<verse osisID="Josh.15.28"> en Hasersual en Bersabeë en Baziothia<note n="207">De Septuagint heeft: ‘en hare onderhoorigheden’, alsof er stond: benotheihen. Vgl. II Esdr. XI 27, waar men op de overeenkomstige plaats leest: ‘en in deszelfs onderhoorigheden’ (nl. van Bersabeë), Hebr. benotheia.</note></verse>
<verse osisID="Josh.15.29"> en Baäla<note n="208">Onderscheiden van de evenzoo genoemde plaatsen van v. 9 en 11.</note> en Jim en Esem</verse>
<verse osisID="Josh.15.30"> en Eltholad<note n="209">Heet I Par. IV 29 Tholad.</note> en Cesil<note n="210">Septuagint: Bethel; XIX 4 heet het Bethul, I Par. IV 30 Bethuel (Bathuel), I Reg. XXX 27 Bethel; niet het bekende Bethel.</note> en Harma</verse>
<verse osisID="Josh.15.31"> en Siceleg en Medemena en Sensenna<note n="211">Heet XIX 5 Hasersusa, I Par. IV 31 Hasarsusim. Zie XIX noot 2.</note>,</verse>
<verse osisID="Josh.15.32"> Lebaoth en Selim<note n="212">Hebr.: Sjilchim, XIX 6 Sjaruchen, I Par. IV 31 Sjaäraïm; op oud-Egyptische opschriften komt het voor onder den naam Sjerohan, als eene vesting der Hyksos-koningen.</note> en Aen en Remmon<note n="213">Voor Aen en Remmon staat II Esdr. XI 29 (Hebr.) En-Rimmon (d.i. ‘bron van Rimmon’), terwijl ook hierna XIX 7 (Hebr.) en I Par. IV 32 het koppelwoord ontbreekt; hier is dus ook En Rimmon te lezen als de naam van ééne plaats.</note>: alle steden negen en twintig<note n="214">Feitelijk zijn er 37 namen genoemd. Van deze zijn Nieuw-Asor en Baziothia waarschijnlijk valsche lezingen (zie noot 20 en 22), terwijl Carioth Hesron (v. 25) en Aen Remmon (zie noot 28) samengestelde namen zijn. Verder zijn vermoedelijk eenige namen uit II Esdr. XI 26-29 hierheen gebracht. - Van deze steden werden meerdere aan Simeon toegewezen, wiens grondgebied in dat van Juda lag; zie XIX 1-10.</note>, met hare gehuchten.</verse>
<verse osisID="Josh.15.33"> Voorts in de vallei<note n="215">Hebr.: ‘in de Sjephela’; zie XI noot 13.</note>: Estaol en Sarea<note n="216">Estaol en Sarea worden XIX 41 onder de steden van Dan geteld. Zulks geschiedt meermalen bij steden, die op de grens liggen. De grenzen werden in die tijden niet zoo nauwkeurig bepaald als thans geschiedt, maar liepen van de eene stad over de andere, zoodat twee of drie stammen rechtens in eene grensplaats konden wonen.</note> en Asena</verse>
<verse osisID="Josh.15.34"> en Zanoë en Engannim en Taphua en Enaïm<note n="217">Een ander Engannim XIX 21, een ander Taphua (vgl. voor dit I Par. II 43), XVI 8 en XVII 8. Enaïm komt ook voor in den Hebreeuwschen tekst van Gen. XXXVIII 14 en 21, waar het met ‘tweesprong’ vertaald is.</note></verse>
<verse osisID="Josh.15.35"> en Jerimoth en Adullam, Socho en Azeca</verse>
<verse osisID="Josh.15.36"> en Saraïm en Adithaïm en Gedera en Gederothaïm<note n="218">Septuagint: ‘en deszelfs omtuiningen’, d.i. omtuinde plaatsen voor het vee. Zij las dus giderotheia. Het woord kan ook door dubbelschrijving van Gedera ontstaan zijn. Hierdoor wordt het getal der genoemde steden inderdaad veertien.</note>: veertien steden en hare gehuchten.</verse>
<verse osisID="Josh.15.37"> Sanan en Hadassa en Magdalgad,</verse>
<verse osisID="Josh.15.38"> Delean en Masepha en Jecthel,</verse>
<verse osisID="Josh.15.39"> Lachis en Bascath en Eglon,</verse>
<verse osisID="Josh.15.40"> Chebbon en Leheman en Cethlis</verse>
<verse osisID="Josh.15.41"> en Gideroth en Bethdagon en Naäma en Maceda: zestien steden en hare gehuchten.</verse>
<verse osisID="Josh.15.42"> Labana<note n="219">Hebr. Libna; wordt X 29 in de Vulgaat Lebna, XXI 13 Lobna genoemd.</note> en Ether en Asan,</verse>
<verse osisID="Josh.15.43"> Jephtha en Esna en Nesib</verse>
<verse osisID="Josh.15.44"> en Ceïla en Achzib en Maresa: negen steden en hare gehuchten.</verse>
<verse osisID="Josh.15.45"> Accaron met zijne onderhoorigheden en gehuchten.</verse>
<verse osisID="Josh.15.46"> Van Accaron tot aan de zee, alles wat ligt naar den kant van Azotus en zijne gehuchten.</verse>
<verse osisID="Josh.15.47"> Azotus met zijne onderhoorig- heden en gehuchten, Gaza met zijne onderhoorigheden en gehuchten, tot aan de Beek van Egypte; en de Groote Zee is zijne grens<note n="220">Vgl. v. 4 en 11.</note>.</verse>
<verse osisID="Josh.15.48"> En in het gebergte<note n="221">Zie XI noot 13.</note>: Samir en Jether en Socoth</verse>
<verse osisID="Josh.15.49"> en Danna en Cariathsenna, dat is Dabir<note n="222">Vgl. v. 15 en X 38 met de aanteekeningen. Senna is wellicht een valsche lezing voor Sepher.</note>,</verse>
<verse osisID="Josh.15.50"> Anab en Istemo en Anim,</verse>
<verse osisID="Josh.15.51"> Gosen en Olon en Gilo: elf steden en hare gehuchten.</verse>
<verse osisID="Josh.15.52"> Arab en Ruma<note n="223">Hebr. Duma. Doch ook de Septuagint en de Syrische vertaling hebben Ruma.</note> en Esaän</verse>
<verse osisID="Josh.15.53"> en Janum en Beththaphua en Apheca,</verse>
<verse osisID="Josh.15.54"> Athmatha en Cariatharbe, dat is Hebron<note n="224">Zie XIV noot 6.</note>, en Sior: negen steden en hare gehuchten.</verse>
<verse osisID="Josh.15.55"> Maon en Carmel en Ziph en Jota,</verse>
<verse osisID="Josh.15.56"> Jezraël en Jucadam en Zanoë<note n="225">Hetzelfde Jezraël I Reg. XXV 43, een ander XIX 18 hierna. Zanoë, een ander dan dat van v. 34; de Septuagint verbindt dit woord met het volgende tot éénen naam en leest ‘Zacanaïm’; voor het getal tien (v. 57) heeft zij dan ook negen.</note>,</verse>
<verse osisID="Josh.15.57"> Accaïn, Gabaä en Thamna: tien steden en hare gehuchten.</verse>
<verse osisID="Josh.15.58"> Halhul en Bessur<note n="226">Hebr.: Bethzur; vgl. I Mach. IV 29 (Grieksche tekst), VI 7, 26.</note> en Gedor,</verse>
<verse osisID="Josh.15.59"> Mareth en Bethanoth en Eltecon<note n="227">Septuagint: ‘Bethanam en Thecum’.</note>: zes steden en hare gehuchten<note n="228">Tusschen dit en het volgende vers voegt de Septuagint 11 namen in, waarvan althans meerdere tot den oorspronkelijken tekst moeten behoord hebben, daar anders voorname en bekende steden in de lijst gemist worden. De tekst luidt: ‘Theco (d.i. Thecue, Am. I 1) en Ephrata, dat is Bethlehem (vgl. Gen. XXXV 19), en Phagor en Ethan (of Etham) en Culon en Tatam en Thobes (ook “Gores” en “Sores” geschreven; het laatste is waarschijnlijk juist en komt overeen met het tegenwoordige Saris) en Carem en Galem (of Gallim) en Thether (andere lezing “Bether”, Cant. II 17) en Manocho: elf steden en hare gehuchten’.</note>.</verse>
<verse osisID="Josh.15.60"> Cariathbaäl, dat is Cariathiarim, de Woudstad<note n="229">Betharaba v. 9. Meddin, Sept. Ainon.</note>, en Arebba: twee steden en hare gehuchten.</verse>
<verse osisID="Josh.15.61"> In de woestijn<note n="230">De zoogenaamde woestijn van Juda, ten westen van de Doode Zee.</note>: Betharaba, Meddin<note n="231">Vgl. v. 6.</note> en Sachacha</verse>
<verse osisID="Josh.15.62"> en Nebsan en de Zoutstad en Engaddi<note n="232">De Zoutstad, Hebr. Ir-ha-Melach, vgl. II Reg. VIII 13. Engaddi, I Reg. XXIV 1.</note>: zes steden en hare gehuchten.</verse>
<verse osisID="Josh.15.63"> Den Jebuseër nu, die in Jerusalem woonde, vermochten de kinderen van Juda niet te verdelgen; en de Jebuseër woonde met de kinderen van Juda in Jerusalem tot den huidigen dag<note n="233">Later ingevoegde bemerking. - Jerusalem behoorde eigenlijk tot Benjamin (XVIII 28), doch werd door Juda veroverd (Judic. I 8), zoodat de Judeërs daar bleven wonen met de Jebusieten en Benjaminieten. Judic. I 21 wordt dan ook van Benjamin hetzelfde gezegd.</note>.</verse>
</chapter>
<chapter osisID="Josh.16">
<title>Hoofdstuk XVI.</title>
<p>Het stamgebied der zonen van Joseph; zuidelijke grens (v. 1-4). Omschrijving van het gebied van Ephraïm (v. 5-10).</p>
<verse osisID="Josh.16.1"> Voorts viel het lot<note n="234">Vgl. XV 1 noot 1.</note> der zonen van Joseph: van den Jordaan af bij Jericho en deszelfs water<note n="235">Hebr.: ‘van den Jordaan van Jericho naar het water van Jericho’. Onder het laatste moet eene bron verstaan worden ten N.W. van Jericho.</note>, ten oosten; de woestijn, die van Jericho opwaarts gaat tegen het gebergte bij Bethel;</verse>
<verse osisID="Josh.16.2"> en het gaat uit van Bethel Luza<note n="236">Hebr.: ‘van Bethel naar Luz’. Bethel (Bethaven) en Luza waren in dien tijd nog onderscheiden. Zie de aanteekeningen op Gen. XXVIII 19 en Jos. VII 2. Eerst na de inneming van het naburige Luza (Judic. I 23-25) ging de naam Bethel op die stad over.</note> en loopt langs de grens van Archi, van Atharoth<note n="237">d.i. Tusschen Archi (Hebr. ‘den Archiet’) en Atharoth door. Zie noot 6.</note>,</verse>
<verse osisID="Josh.16.3"> en loopt af, westwaarts, langs de grens van Jephleti, tot aan het gebied van Neder-Bethhoron en Gazer; en zijn landgebied eindigt aan de Groote Zee<note n="238">De hier beschreven zuidelijke grens van Ephraïm valt samen met de noordelijke grenzen van Benjamin (XVIII 11-13) en Dan.</note>.</verse>
<verse osisID="Josh.16.4"> Zoo dan hadden de zonen van Joseph, Manasses en Ephraïm, hun erfbezit.</verse>
<verse osisID="Josh.16.5"> En het grensgebied der kinderen van Ephraïm naar hunne geslachten werd aldus: hun erfbezit was, oostwaarts, Ataroth-Addar tot Opper-Bethhoron,</verse> 
<verse osisID="Josh.16.6"> en de grens loopt uit op de Zee<note n="239">Tot hiertoe weder beschrijving van de zuidelijke grens van Ephraïm. De schrijver komt terug op v. 3, zooals blijkt uit het noemen van Boven-Bethhoron, dat ten oosten van Neder-Bethhoron lag. In plaats van Ataroth-Addar heeft de Septuagint: ‘Ataroth en Eroc’, en XVIII 13: ‘Maätarob-Orech’, zoodat op beide plaatsen in plaats van Addar waarschijnlijk Arec stond. Arec komt echter overeen met Archi (Archiet, ‘bewoner van Arec’, v. 2), zoodat Ataroth-Arec hetzelfde schijnt te zijn als Archi-Atharoth van v. 2. Ten O. van Bethhoron ligt nòg een Atara, en omstreeks 2 uur ten N.W. van Atara ligt een Arik. Tusschen deze beide plaatsen liep dan de grens door. In de richting van het oosten naar het westen lagen na Luza (v. 2): Ataroth, Jephleti (eig. ‘bewoner van Jephlet’, misschien hetzelfde als Jarephel XVIII 27), Opper-Bethhoron, Neder-Bethhoron, het ‘gebergte ten zuiden van Neder-Bethhoron’ (XVIII 13 en 14), Gazer.</note>; Machmethath ligt aan de noordzijde. En zij wendt zich om het gebied oostwaarts<note n="240">Voor terminos is in de Vulgaat naar den grondtekst waarschijnlijk terminus te lezen, zoodat de vertaling zou luiden: En de grens wendt zich oostwaarts. Van hier af wordt de noordelijke grens van Ephraïm beschreven, van Machmethath uit, in de richting van het westen naar het oosten.</note> naar Thanathselo, en gaat oostelijk daar voorbij naar Janoë;</verse>
<verse osisID="Josh.16.7"> en zij loopt van Janoë af naar Ataroth<note n="241">Een ander dan dat van v. 2 en 5.</note> en Naäratha, en zij raakt aan Jericho en komt uit aan den Jordaan.</verse>
<verse osisID="Josh.16.8"> Van Taphua loopt zij naar den zeekant in het Rietdal, en hare uitgangen zijn aan de Zoutzee<note n="242">Hebr. alleen: ‘aan den kant der zee’, waaronder, zonder nadere bepaling, de Middellandsche, niet de Doode Zee te verstaan is; vgl. XVII 9. Volgens den grondtekst wordt in v. 8 de noord-westelijke grens beschreven, in de richting van het oosten naar het westen. Deze lijn liep van Machmethath (v. 6) af naar de Middellandsche Zee; vgl. XVII 7-9. - Voor Rietdal heeft de grondtekst: ‘de beek (of het dal) Kana’ (kane beteekent riet), die nog onder dien naam bestaat. ‘Nachal’ zou men kunnen vertalen met ‘beekdal’; in den regentijd was het eene beek, in den drogen tijd een dal.</note>. Dit is het erfbezit van den stam der kinderen van Ephraïm naar hunne geslachten.</verse>
<verse osisID="Josh.16.9"> Ook zijn er steden afgezonderd voor de kinderen van Ephraïm midden in het erfbezit der kinderen van Manasses, alsook hare gehuchten<note n="243">Vgl. XVII 9, 11 en de aanteekeningen aldaar. Zulke toewijzingen van steden buiten het stamgebied, die afweken van de onder Josue gestelde grensbepalingen, zijn volgens sommigen eerst na Josue geschied bij gelegenheid van veroveringen, waarbij een andere stam zich verdienstelijk maakte. Vgl. ook XVII noot 10.</note>.</verse>
<verse osisID="Josh.16.10"> En de kinderen van Ephraim verdelgden den Chananeër niet, die in Gazer woonde; en de Chananeër woonde midden onder Ephraïm, tot op dezen dag, als schatplichtige<note n="244">Deze bemerking komt ook Judic. I 29 voor en is misschien van daar hierheen gekomen. Zie ook III Reg. IX 16. - Betreffende het ontbreken eener stedenlijst van Ephraïm zie de Inleiding blz. 14.</note>.</verse>
</chapter>
<chapter osisID="Josh.17"> 
<title>Hoofdstuk XVII.</title><p>Het gebied van Manasses (v. 1-11). Steden, die geruimen tijd in het bezit der Chananeërs bleven (v. 11-13). Klacht en voldoening der nazaten van Joseph (v. 14-18).</p>
<verse osisID="Josh.17.1"> En het lot<note n="245">Zie XV noot 1.</note> viel voor den stam Manasses (deze toch is de eerstgeborene van Joseph), voor Machir, den eerstgeborene van Manasses en den vader van Galaäd, die een krijgsman was, en hij had als bezitting Galaäd en Basan<note n="246">Hebr.: ‘want hij was een krijgsman (d.w.z.: de Machirieten waren dappere krijgslieden), en hij verkreeg Galaäd en Basan’. Machir was, naar het schijnt, de eenige zoon van Manasses; vgl. Gen. L 22; Num. XXVI 29-32; XXVII 1; XXXVI 1. Voor de uitdrukking eerstgeborene in zulk geval vgl. Luc. II 7. De v. 2 genoemde andere zonen van Manasses waren afstammelingen van Manasses door Machir, vgl. Num. XXVI 29-32; de uitdrukking wil zooveel zeggen als: de andere Manassieten, die afzonderlijke familiën stichtten. Galaäd staat hier in den grondtekst met het lidwoord, ter aanduiding dat het niet de eigenlijke persoonsnaam is van den veroveraar van Galaäd; vgl. noot 4. Deze verovering wordt dan ook Num. XXXII 39 in 't algemeen aan de ‘kinderen van Machir’ toegeschreven.</note>;</verse>
<verse osisID="Josh.17.2"> en voor de andere zonen van Manasses naar hunne geslachten: de zonen van Abiezer<note n="247">Deze heet Num. XXVI 30 Jezer; de Septuagint noemt hem ook hier Jezi.</note> en de zonen van Helec en de zonen van Esriël en de zonen van Sechem en de zonen van Hepher en de zonen van Semida. Dezen zijn de kinderen van Manasses, den zoon van Joseph, de mannelijke, naar hunne geslachten.</verse>
<verse osisID="Josh.17.3"> Salphaäd nu, de zoon van Hepher, den zoon van Galaäd<note n="248">Dit is òf de naam, die aan den voornaamsten veroveraar van Galaäd gegeven is, òf eene uitdrukking, die alleen zeggen wil, dat Hepher afstamde van een Manassiet in het veroverde Galaäd; vgl. noot 2.</note>, den zoon van Machir, den zoon van Manasses, had geene zonen, maar alleen dochters, wier namen deze zijn: Maäla en Noa en Hegla en Melcha en Thersa.</verse>
<verse osisID="Josh.17.4"> En zij traden voor Eleazar, den priester, en Josue, den zoon van Nun, en de vorsten, zeggende: De Heer heeft bevolen door Moses, dat ons een erfbezit zou gegeven worden midden onder onze broeders. En hij gaf haar naar het bevel des Heeren een erfbezit midden onder de broeders haars vaders.</verse>
<verse osisID="Josh.17.5"> En zoo vielen Manasses tien aandeelen toe, behalve het land Galaäd en Basan over den Jordaan.</verse>
<verse osisID="Josh.17.6"> Want de dochters van Manasses bezaten een erfdeel midden onder zijne zonen; het land Galaäd echter viel ten deel aan de kinderen van Manasses, die overig waren<note n="249">De tien aandeelen buiten Galaäd en Basan vielen toe aan vijf van de v. 2 genoemden en aan de vijf kleindochters van den zesden (Hepher). Galaäd en Basan bleven in 't bezit der overige afstammelingen van Machir en Manasses (v. 1). De Septuagint leest v. 5a: ‘en haar aandeel viel van Anassa af en de vlakte van Labec, buiten het land Galaäd’, zoodat daar van tien aandeelen geen spraak is. Deze of een dergelijke lezing, die slechts op een verschil in enkele letters met den tegenwoordigen Hebr. tekst wijst, verdient misschien de voorkeur, daar de dochters van Salphaäd van Moses slechts het recht op één aandeel, dat van Hepher, ontvingen (Num. XXVII 3, 6).</note>.</verse>
<verse osisID="Josh.17.7"> En de grens van Manasses was van Aser af, van Machmethath, dat tegenover Sichem ligt, en zij loopt naar rechts langs de bewoners van de Bron van Taphua.</verse>
<verse osisID="Josh.17.8"> Want aan Manasses was de landstreek van Taphua ten deel gevallen, hetwelk aan de grenzen van Manasses ligt en aan de kinderen van Ephraïm toebehoort.</verse>
<verse osisID="Josh.17.9"> En de grens aan het Rietdal loopt nederwaarts naar het zuiden der beek van de steden van Ephraïm, die midden onder de steden van Manasses liggen<note n="250">Hebr.: ‘En de grens loopt nederwaarts naar de beek Kana (zie XVI noot 9), zuidelijk van de beek; de steden daar (nl. tusschen de grens van Manasses ten zuiden en de beek Kana ten noorden) behooren aan Ephraïm midden onder de steden van Manasses’ (vgl. XVI 9). Letterlijk zou men echter moeten vertalen: ‘deze steden behooren’ enz.; zie daarover de Inleiding blz. 14. De hier (v. 7-9) beschreven zuidelijke grens van Manasses komt overeen met de noordelijke van Ephraïm (XVI 6b, 8). Aser en Machmethath (in den grondtekst wellicht een samengestelde naam) lagen waarschijnlijk in elkanders onmiddellijke nabijheid; het laatste behoorde bij Ephraïm (XVI 6). De Bron van Taphua (Hebr. En-Thappuach) en de daarbij behoorende streek behoorden aan Manasses, Taphua zelf aan Ephraïm. Van Taphua af liep de grens eerst eenigszins zuidelijk, daarna in noordwestelijke richting en sneed dan de beek Kana, welker noordelijke oever vervolgens de grens vormde.</note>. De grens van Manasses ligt ten noorden der beek, en haar uitgang loopt tot de zee;</verse>
<verse osisID="Josh.17.10"> zoodat het erfbezit van Ephraïm ten zuiden en dat van Manasses ten noorden ligt en de zee beide begrenst, terwijl zij zich aansluiten aan den stam Aser ten noorden en aan den stam Issachar ten oosten<note n="251">In de tweede helft van dit vers wordt het gebied der kinderen van Joseph (Manasses en Ephraïm) samengevat; Aser raakt aan het westelijk en meest noordelijk gedeelte der noordelijke grens van Manasses, Issachar aan het oostelijk en noordoostelijk gedeelte dier grens.</note>.</verse>
<verse osisID="Josh.17.11"> En het erfdeel van Manasses in Issachar en in Aser was: Bethsan en zijne onderhoorigheden, en Jeblaäm met zijne onderhoorigheden, en de bewoners van Dor met hunne dorpen, alsook de bewoners van Endor met hunne onderhoorigheden, eveneens de bewoners van Thenac met hunne onderhoorigheden, voorts de bewoners van Mageddo met hunne onderhoorigheden en het derde gedeelte der stad Nopheth<note n="252">Volgens den tegenwoordigen Hebr. tekst vertaalt men gewoonlijk: ‘de drie hoogten’. Doch de Septuagint komt met de Vulgaat overeen. Het woord stad is door de Vulgaat ingevoegd, waarschijnlijk ten onrechte. Het Hebr. woord ‘Napheth’, met het lidwoord voorzien, is waarschijnlijk ‘Naphoth’ te lezen; vgl. Naphoth-Dor XI 2 (aanteekening aldaar).</note>.</verse>
<verse osisID="Josh.17.12"> Doch de kinderen van Manasses vermochten deze steden niet ten onder te brengen, maar de Chananeër begon in zijn land te wonen<note n="253">Hebr..... ‘vermochten deze steden niet in bezit te krijgen (d.w.z. onder hunne uitsluitende heerschappij te brengen en de Chananeërs daaruit te verbannen), maar de Chananeër verstoutte zich in dat land te wonen’. Vgl. XV 63; Judic. I 27-33.</note>.</verse>
<verse osisID="Josh.17.13"> Nadat echter de kinderen van Israël sterk waren geworden, onderwierpen zij de Chananeërs en maakten hen aan zich schatplichtig, doch verdelgden hen niet<note n="254">De inhoud van v. 11-13 komt in hoofdzaak ook Judic. I 27-28 voor. De tekst schijnt daar beter op zijn plaats te staan, en uit de bijzonderheid, dat op onze plaats de uitdrukking de bewoners van Dor in 't Hebreeuwsch, tegen alle regels, in den accusatief staat, kan men opmaken, dat hij door den schrijver aan dezelfde bron ontleend is als die van Judic., met verandering van den transitieven zin (‘Manasses bracht niet ten onder’) in: ‘aan Manasses gewerd’ (Hebr.), terwijl vóór één woord door onachtzaamheid het kenmerk van den accusatief (eth) is blijven staan. Men wil ook hieruit afleiden, dat deze en dergelijke teksten (vgl. v. 9 en XVI 9) niet tot het oorspronkelijke werk van Josue behooren.</note>.</verse>
<verse osisID="Josh.17.14"> En de kinderen van Joseph spraken tot Josue en zeiden: Waarom hebt gij mij een erfbezit gegeven van één lot en één aandeel<note n="255">d.i. Slechts één aandeel. Hoewel de aandeelen van Ephraïm en Manasses onderscheiden werden, vielen zij oorspronkelijk onder één lot, het erfbezit van Joseph (XVI 1, 4). De zin kan echter ook zijn: hoewel het een dubbel aandeel heet, hebben wij slechts een enkel ontvangen; want de Chananeërs hebben een groot gedeelte daarvan in bezit (v. 13 en 16) en wij zien geen kans dat te veroveren. Het antwoord van Josue schijnt dien zin te bevestigen.</note>,</verse> 
<verse osisID="Josh.17.1">daar ik toch een zoo talrijk volk ben en de Heer mij gezegend heeft?</verse>
<verse osisID="Josh.17.15"> En Josue sprak tot hen: zoo gij een talrijk volk zijt, trek dan op naar het woud en kap u ruimte in het land van den Pherezeër en der Raphaïeten<note n="256">Zie XII 4. De oorspronkelijke bewoners van Chanaän hebben zich vermoedelijk het langst staande gehouden op de woudrijke hoogten van het land. Het land van den Pherezeër en der Raphaïeten beteekent hier waarschijnlijk niet eene geographisch begrensde landstreek, maar de boschrijke hoogten in het gebied van Ephraïm en Manasses, waarop zij zich bevonden en die nog niet veroverd waren. Het hier volgende ‘gebergte van Ephraïm’ is in 't algemeen de zoo genoemde landstreek, die in het noordwesten tot den Karmel doorliep.</note>, daar de bezitting van het gebergte van Ephraïm u te eng is.</verse>
<verse osisID="Josh.17.16"> En de kinderen van Joseph antwoordden hem: Wij zullen niet naar het gebergte kunnen opklimmen, want ijzeren wagens gebruiken de Chananeërs, die in het vlakke land wonen, waarin gelegen zijn Bethsan, met zijne onderhoorigheden, en Jezraël, dat het midden der vlakte bezit<note n="257">Hebr.: ‘Het gebergte is voor ons niet toereikend, en ijzeren wagens zijn bij alle Chananeërs, die in de laagvlakte wonen, (namelijk) bij die in Bethsjean en zijne onderhoorigheden, en bij die in de vlakte Jisreël’. ‘Alle’ ontbreekt echter in Vulg. en Septuagint. De hier en elders genoemde ijzeren wagens waren met ijzer beslagen strijdwagens, waarop twee of drie krijgslieden konden plaats nemen; op oud-Egyptische monumenten zijn zij meermalen voorgesteld en ook volgens de opschriften kwamen zij juist in deze streken het meest voor. Vgl. ook Judic. I 19.</note>.</verse>
<verse osisID="Josh.17.17"> En Josue zeide tot het huis van Joseph, Ephraïm en Manasses: Een talrijk volk zijt gij en van groote kracht; gij zult niet één lot hebben,</verse>
<verse osisID="Josh.17.18"> maar gij zult overgaan naar het gebergte en het voor u afkappen en plaatsen zuiveren ter bewoning; en gij zult verder kunnen voorttrekken, wanneer gij den Chananeër verdelgt<note n="258">Hebr.: ‘en aan u zullen zijne uitgangen behooren, want gij zult den Chananeër verdelgen’. Wanneer zij het hun aangewezen gebergte van Ephraïm bezet zullen hebben, zal hun de weg openstaan tot verdere veroveringen.</note>, van wien gij zegt, dat hij ijzeren wagens heeft en zeer machtig is.</verse>
</chapter>
<chapter osisID="Josh.18"> 
<title>Hoofdstuk XVIII.</title><p>Josue laat van het nog niet verdeelde land eene beschrijving maken om het onder de overgebleven zeven stammen te verdeelen (v. 1-9). Grenzen (v. 10-20) en steden (v. 21-28) van Benjamin.</p>
<verse osisID="Josh.18.1"> En alle kinderen van Israël verzamelden zich in Silo en daar vestigden zij den tabernakel der getuigenis, en het land was hun onderworpen.</verse>
<verse osisID="Josh.18.2"> Er waren echter van de kinderen van Israël zeven stammen over, die hunne erfbezittingen nog niet hadden ontvangen.</verse>
<verse osisID="Josh.18.3"> En Josue sprak tot hen<note n="259">Hebr.: ‘tot de kinderen van Israël’.</note>: Hoelang zijt gij traag en werkeloos en treedt gij niet op om het land in bezit te nemen, dat de Heer, de God uwer vaderen, u gegeven heeft?</verse>
<verse osisID="Josh.18.4"> Kiest uit elken stam drie mannen, opdat ik hen zende, en dat zij heengaan en het land bereizen en het beschrijven naar de evenredigheid van ieders<note n="260">d.i. Van elk der zeven stammen. Vgl. v. 5-6.</note> menigte en bij mij inbrengen wat zij beschreven hebben.</verse>
<verse osisID="Josh.18.5"> Verdeelt u het land in zeven deelen: Juda zij in zijne grenspalen ten zuiden en het huis van Joseph ten noorden.</verse>
<verse osisID="Josh.18.6"> Het land midden tusschen deze<note n="261">De woorden midden tusschen deze zijn een min nauwkeurig toevoegsel van de Vulgaat. Ook buiten dit gebied strekte zich het Beloofde Land uit. In v. 5 wordt alleen gezegd, dat de grenzen van Joseph en Juda in het noorden en zuiden moesten geëerbiedigd blijven.</note> moet gij in zeven deelen beschrijven, en dan zult gij hierheen tot mij komen, opdat ik voor het aangezicht van den Heer, uwen God, voor u hier het lot werpe.</verse>
<verse osisID="Josh.18.7"> De Levieten toch hebben geen aandeel onder u, maar het priesterschap des Heeren is hun erfdeel. Gad echter en Ruben en de halve stam Manasses hadden hunne erfbezittingen reeds ontvangen aan de oostzijde van den Jordaan, dewelke hun Moses, de dienstknecht des Heeren, gegeven had.</verse> 
<verse osisID="Josh.18.8"> En toen de mannen zich opmaakten om heen te gaan ter beschrijving van het land, beval hun Josue, zeggende: Reist door het land en beschrijft het en keert tot mij terug, opdat ik hier voor het aangezicht des Heeren, in Silo, het lot voor u werpe.</verse>
<verse osisID="Josh.18.9"> Zij dan gingen heen en trokken het door en verdeelden het in zeven deelen, de beschrijving makend op eene boekrol; en zij keerden tot Josue terug in de legerplaats te Silo.</verse>
<verse osisID="Josh.18.10"> En hij wierp het lot voor het aangezicht des Heeren in Silo, en hij verdeelde het land voor de kinderen van Israël in zeven deelen.</verse>
<verse osisID="Josh.18.11"> En het eerst kwam het lot der kinderen van Benjamin naar hunne geslachten: dat zij hun landgebied zouden hebben tusschen de kinderen van Juda en de kinderen van Joseph.</verse>
<verse osisID="Josh.18.12"> En hunne grens was, ten noorden, van den Jordaan af; en zij loopt langs de noordelijke zijde van Jericho, en van daar gaat zij westwaarts op naar het gebergte en reikt tot de woestijn van Bethaven,</verse>
<verse osisID="Josh.18.13"> en van daar gaat zij door aan de zuidzijde van Luza, dat is Bethel. En zij daalt af naar Atarothaddar, naar het gebergte, dat ten zuiden van Neder-Bethhoron ligt.</verse>
<verse osisID="Josh.18.14"> En zich omwendende aan de zeezijde<note n="262">d.i. Aan de westzijde.</note> richt zij zich zuidwaarts van het gebergte, dat zuidelijk tegenover Bethhoron ligt; en hare uitgangen zijn bij Cariathbaäl, dat ook Cariathiarim genoemd wordt, de stad van de kinderen van Juda. Dat is de zijde naar den kant der zee, ten westen.</verse>
<verse osisID="Josh.18.15"> Ten zuiden echter gaat de grens ter zijde van Cariathiarim uit aan den zeekant<note n="263">De Hebreeuwsche uitdrukking beteekent westwaarts. Deze richting komt niet overeen met XV 9, waar dezelfde grens in omgekeerde richting (van het oosten naar het westen) wordt beschreven. Van Cariathiarim (Baäla) af tot Jerusalem liep de grens in zuidoostelijke, niet in westelijke richting. Vermoedelijk is hier westwaarts uit XV 10 in den tekst gekomen door een afschrijver, die er niet aan dacht, dat de grensbeschrijving in tegenovergestelde richting gaat; zie XV noot 8 aan het einde. Volgens anderen vermeldt de tekst, dat, van Cariathiarim uit, de grens aan de eene zijde westwaarts (noordwestwaarts), aan de andere zijde in de richting van Nephtoa liep.</note>, en zij loopt door tot de waterbron Nephtoa.</verse> 
<verse osisID="Josh.18.16"> En zij gaat nederwaarts naar het einde van den berg, die in het Dal der kinderen van Ennom uitziet en aan het noordelijk uiteinde van het Dal Raphaïm ligt, en zij daalt af naar Geënnom (dat is het Dal van Ennom) aan de zuidzijde van den Jebuseër; en zij komt aan de bron Rogel,</verse>
<verse osisID="Josh.18.17"> terwijl zij verder noordelijk loopt en uitkomt bij Ensemes, dat is de Zonnebron;</verse>
<verse osisID="Josh.18.18"> en zij loopt door tot de steenheuvels<note n="264">Hebr.: ‘Geliloth’. Vgl. XV 7 en noot 8 aldaar.</note>, die tegenover den opgang van Adommim zijn; en zij gaat nederwaarts naar Abenboën, dat is Steen van Boën, den zoon van Ruben; en zij loopt noordelijk door naar de landouwen en daalt af naar de vlakte<note n="265">Hebr.: ‘en zij loopt door naar de zijde tegenover ha-Araba noordwaarts en loopt af naar ha-Araba’. De Vulgaat vertaald ‘ha-Araba’ telkens met een ander woord. XV 6 en hierna v. 22 staat daarvoor de volle naam: Beth-Araba, eene plaats in de Araba (Jordaandal); vgl. XI noot 13.</note>;</verse>
<verse osisID="Josh.18.19"> en zij gaat noordelijk voorbij Bethhagla, en hare uitgangen zijn tegen de noordelijke tong der Zoutzee bij het einde, ten zuiden, van den Jordaan,</verse>
<verse osisID="Josh.18.20"> die deszelfs oostelijke grens uitmaakt<note n="266">De noordelijke grens van Benjamin, overeenkomende met een gedeelte der zuidelijke grens van Ephraïm (XVI 1-3, zie de noten 1-6 aldaar), is v. 12-13 beschreven; de westelijke v. 14; de zuidelijke, die aan de noordelijke grens van Juda beantwoordt (XV 6-9), v. 15-18.</note>. Dat is het erfbezit der kinderen van Benjamin naar hunne grenzen rondom en naar hunne geslachten.</verse>
<verse osisID="Josh.18.21"> En deszelfs steden waren: Jericho en Bethhagla en Casis-dal,</verse>
<verse osisID="Josh.18.22"> Beth-Araba en Samaraïm en Bethel</verse> 
<verse osisID="Josh.18.23"> en Avim en Aphara en Ophera,</verse>
<verse osisID="Josh.18.24"> het dorp Emona en Ophni en Gabeë: twaalf steden en hare gehuchten.</verse>
<verse osisID="Josh.18.25"> Gabaon en Rama en Beroth</verse>
<verse osisID="Josh.18.26"> en Mesphe<note n="267">Elders gewoonlijk Maspha of Masphath genoemd. Zie I Reg. VII 11-12, 16; III Reg. XV 22; Jer. XL 6 volg.; I Mach. III 46. Hebr. ha-Mizpe (of ha-Mizpa), welken naam meerdere hoog gelegen plaatsen dragen; vgl. XI noot 4; XV 38; Judic. XI 29; I Reg. XXII 3.</note> en Caphara en Amosa<note n="268">Hebr. Hammoza (of ha-Moza), in den Talmud Hammaûza, waarschijnlijk het tegenwoordige Beit-Mizeh, ongeveer 2 uur ten N.W. van Jerusalem; volgens sommigen het Emmaus van Luc. XXIV 13.</note></verse>
<verse osisID="Josh.18.27"> en Recem, Jarephel en Tharela</verse>
<verse osisID="Josh.18.28"> en Sela, Eleph<note n="269">Sela ha-Eleph (Hebr.) schijnt ook naar de beste lezing van de Septuagint (‘Selaleph’) een samengestelde naam te zijn. Volgens een oud Joodsch schrijver behoort ook nog het volgende ha-Jebusi (alsdan zonder koppelwoord) daarbij en bestond er later nog eene wijk van Jerusalem, die dien naam droeg (letterlijk vertaald: ‘de zijde van het geslacht des Jebuseërs’).</note> en Jebus, hetwelk Jerusalem is, Gabaäth en Cariath<note n="270">In den grondtekst staat ‘Gibeath Kirjath’ zonder koppelwoord. Uit de Septuagint kan men opmaken, dat de ware lezing van den Hebreeuwschen tekst waarschijnlijk is: ‘Gibeath Kirjathjearim’, d.i. de ‘hoogte van Cariathiarim’, zie II Par. I noot 6. Het woord Jearim of Jarim is waarschijnlijk door verwarring met het volgende woord ʽarim (steden) weggevallen. Het vermoeden is niet ongegrond, dat ‘Gibeath Kirjathjearim’ eerst in den tekst is gekomen nadat bedoelde ‘hoogte’ hare beroemdheid had gekregen als de plaats van het heiligdom; Cariathiarim zelf lag buiten het gebied van Benjamin (v. 15) en behoorde aan Juda (v. 14; XV 60; Judic. XVIII 12).</note>: veertien steden en hare gehuchten<note n="271">De Septuagint heeft dertien; vgl. de vorige noot. - De steden van Benjamin zijn verdeeld in twee groepen, de oostelijke (v. 21-24) en de westelijke groep (v. 25-28). Van deze steden schijnt Bethel volgens Judic. I 22-25 veeleer tot Ephraïm te behooren; volgens v. 13 blijft de noordelijke grens van Benjamin dan ook ten zuiden van Bethel. De Septuagint leest in plaats van Bethel (v. 22) Besana, vermoedelijk voor Jesana (II Par. XIII 19) of Beth-Jesana. Verder behoorde Beth-Araba volgens XV 61 ook aan Juda; vgl. XV noot 31. - In deze lijst van stedennamen zijn allicht, evenals elders, fouten ingeslopen; ook kunnen door de afschrijvers enkele namen bijgevoegd zijn.</note>. Dit is het erfbezit der kinderen van Benjamin naar hunne geslachten.</verse>
</chapter>
<chapter osisID="Josh.19"> 
<title>Hoofdstuk XIX.</title><p>Het erfdeel van Simeon (v. 1-9), van Zabulon (v. 10-16), van Issachar (v. 17-23), van Aser (v. 24-31), van Nephthali (v. 32-39), van Dan (v. 40-48). De bezitting van Josue (v. 49-50). Besluit van het verhaal der verdeeling (v. 51).</p>
<verse osisID="Josh.19.1"> En het tweede lot kwam uit voor de kinderen van Simeon naar hunne geslachten, en het erfdeel</verse>
<verse osisID="Josh.19.2"> van hen was midden in de bezitting der kinderen van Juda: Bersabeë en Sabeë en Molada</verse>
<verse osisID="Josh.19.3"> en Hasersual, Bala en Asem</verse>
<verse osisID="Josh.19.4"> en Eltholad, Bethul en Harma</verse>
<verse osisID="Josh.19.5"> en Siceleg en Bethmarchaboth en Hasersusa</verse>
<verse osisID="Josh.19.6"> en Bethlebaoth en Sarohen: dertien<note n="272">Er zijn echter 14 namen genoemd. Daar Sabeë op de overeenkomstige plaats I Par. IV 28 ontbreekt, vermoedt men dat het ontstaan is door dubbelschrijving van het laatste deel van Bersabeë en bij de optelling der namen nog niet in den tekst stond.</note> steden en hare gehuchten.</verse>
<verse osisID="Josh.19.7"> Aïn en Remmon en Athar en Asan: vier steden en hare gehuchten<note n="273">Daar Aïn en Remmon waarschijnlijk samen één naam uitmaken (vgl. XV noot 28), zou men hier het getal drie verwachten. De Septuagint heeft echter na En-Rimmon nog Thalcha en I Par. IV 32 staat daarvoor Thochen; vermoedelijk is in onzen tekst deze naam uitgevallen. - De hier genoemde Simeonietische steden komen ook XV 26-32 en 42 voor (vgl. noot 29 aldaar). Meerdere namen verschillen echter van elkander. Sabeë (zie echter noot 1) heet daar Sama, Bala Baäla, Bethul Cesil (zie noot 25 aldaar), Bethlebaoth Lebaoth (I Par. IV 31 Bethberaï), Sarohen Selim (zie noot 27 aldaar). Bethmarchaboth (d.i. ‘wagenhuis’) en Hasersusa (d.i. ‘paardenhof’) schijnen, ook volgens I Par. IV 31, jongere namen te zijn voor Medemena (Madmanna) en Sensenna (Sansanna); deze steden hebben vermoedelijk behoord tot de voorraadsteden van wagens en paarden onder de regeering van Salomon (III Reg. IX 19 en X 26). Door deze voorbeelden kan men zich een oordeel vormen over de fouten en verschillen, die bij het weergeven van namen zijn ontstaan.</note>;</verse>
<verse osisID="Josh.19.8"> alle gehuchten rondom deze steden tot aan Baälath-Beër, Ramath in het Zuiden<note n="274">De bedoeling is naar den grondtekst dat Baälath-Beër (XV 24 Baloth) ook Rama (I Reg. XXX 27 Ramoth) in het Zuiden (Negeb) genoemd werd.</note>. Dat is het erfdeel der kinderen van Simeon naar hunne geslachten</verse>
<verse osisID="Josh.19.9"> binnen de bezitting en het grensgebied der kinderen van Juda; want dit was grooter<note n="275">Het strekte zich buiten het gebied van Simeon uit. Zie verder I Par. IV noot 20.</note>. En derhalve hadden de kinderen van Simeon bezit midden in hun erfdeel.</verse>
<verse osisID="Josh.19.10"> En het derde lot viel voor de kinderen van Zabulon naar hunne geslachten. En de grens van hun erfbezit ging tot Sarid<note n="276">Uit de Septuagint en de Syrische vertaling kan men opmaken, dat hier Sadud moet gelezen worden. Het was eene plaats op de zuidelijke grens van Zabulon, van waaruit v. 11 het westelijk, v. 12 het oostelijk gedeelte dezer grens wordt beschreven. Een Tel-Sjadud bevindt zich nog op 6 kilom. ten Z.Z.W. van Nazareth.</note>.</verse>
<verse osisID="Josh.19.11"> En zij gaat opwaarts van den zeekant<note n="277">Hebr.: ‘westwaarts’.</note> en naar Merala, en reikt tot Debbaseth, tot aan de beek<note n="278">Waarschijnlijk de beek el-Milh. Merala, Hebr. Marala, Sept. Magelda.</note>, die tegenover Jeconam vloeit.</verse>
<verse osisID="Josh.19.12"> En zij wendt zich van Sarid oostwaarts om naar het grensgebied van Ceseleththabor<note n="279">Vermoedelijk het v. 18 genoemde Casaloth; thans Iksal, aan den voet van den berg Thabor.</note>, en zij loopt uit naar Dabereth en gaat opwaarts naar Japhië toe.</verse>
<verse osisID="Josh.19.13"> En van daar gaat zij over tot de oostzijde naar Gethhepher<note n="280">De geboorteplaats van den profeet Jonas; vgl. IV Reg. XIV 25.</note> en Thacasin, en zij komt uit bij Remmon, Amthar en Noa<note n="281">Gewoonlijk vertaalt men het Hebreeuwsch: ‘.... Rimmon, dat zich uitstrekt naar Nea’, of men leest: ‘....Rimmon en strekt zich uit naar Nea’.</note>.</verse>
<verse osisID="Josh.19.14"> En zij wendt zich noordwaarts om naar Hanathon, en hare uitgangen zijn het Dal Jephtahel,</verse>
<verse osisID="Josh.19.15"> en Cathed en Naälol en Semeron en Jerala<note n="282">Over Cathed (Sept. Katanath) zie XXI noot 20. Eene minder goede lezing van Jerala is Jedala.</note> en Bethlehem: twaalf steden en hare gehuchten<note n="283">In de Septuagint ontbreekt hier, alsook v. 22, 30 en 38, de samentelling der steden, terwijl zij bij Dan (v. 47) ook in de andere teksten wordt gemist. Wellicht zijn deze optellingen niet oorspronkelijk. - Het schijnt dat na de beschrijving der grenzen oorspronkelijk de aan Zabulon behoorende steden hier opgenoemd waren. Dit is echter in den tegenwoordigen tekst niet meer duidelijk. Na Jephtahel (v. 14, vermoedelijk het Jotapata van Fl. Josephus) zou men nog de beschrijving der westelijke grens verwachten, die echter geheel ontbreekt. De vijf steden van v. 15 moeten dus waarschijnlijk niet in verbinding gebracht worden met het Dal Jephtahel (vgl. v. 27) en de uitgangen der noordelijke grens. Over het algemeen schijnen de opgaven van de grenzen en steden der noordelijke stammen, die onder Roboam zich van Juda en Benjamin afscheidden en het zoogenaamde Tienstammenrijk vormden, later vermengd en verkort te zijn. Deze waren toen trouwens van minder belang.</note>.</verse>
<verse osisID="Josh.19.16"> Dat is het erfdeel van den stam der kinderen van Zabulon naar hunne geslachten, de steden en hare gehuchten.</verse>
<verse osisID="Josh.19.17"> Voor Issachar naar zijne geslachten kwam het vierde lot uit.</verse>
<verse osisID="Josh.19.18"> En zijn erfdeel was: Jezraël<note n="284">Later zomerresidentie van Achab (III Reg. XVIII 45; XXI 1); hier werden Joram en Jezabel en het geheele huis van Achab door Jehu vermoord (IV Reg. VIII 29; IX 15; X 6, 7). Vgl. Os. I 4-5.</note> en Casaloth<note n="285">Vermoedelijk hetzelfde als Ceseleththabor, v. 12.</note> en Sunem<note n="286">Geboorteplaats van Abisag (III Reg. I 3); daar woonde ook de vrouw, wier zoon door Eliseüs van den dood werd opgewekt (IV Reg. IV 8). Thans Sôlem. Vgl. ook Cant. VI 12; VII 1.</note></verse>
<verse osisID="Josh.19.19"> en Hapharaïm en Seon en Anaharath</verse>
<verse osisID="Josh.19.20"> en Rabboth en Cesion, Abes</verse>
<verse osisID="Josh.19.21"> en Rameth en Engannim<note n="287">Rameth heet XXI 29 Jaramoth en I Par. VI 73 Ramoth. Voor Engannim staat I Par. VI 73 Anem, volgens Fl. Josephus Ginaea, thans Dzjenin.</note> en Enhadda en Bethpheses.</verse>
<verse osisID="Josh.19.22"> En zijne grens komt tot Thabor<note n="288">Op den berg van dien naam; de ruïnen der oude muren bestaan nog. Het wordt I Par. VI 77 tot Zabulon gerekend; vgl. XV noot 31.</note>, en Sehesima en Bethsames, en zijne uitgangen zullen zijn de Jordaan: zestien steden en hare gehuchten.</verse>
<verse osisID="Josh.19.23"> Dat is het erfbezit der kinderen van Issachar naar hunne geslachten, de steden en hare gehuchten.</verse>
<verse osisID="Josh.19.24"> En het vijfde lot viel voor den stam der kinderen van Aser naar hunne geslachten.</verse>
<verse osisID="Josh.19.25"> En hun grensgebied was: Halcath<note n="289">Volgens de Septuagint moet men lezen: ‘en hunne grens ging uit van Halcath’ enz.</note> en Chali en Beten en Axaph<note n="290">Hetzelfde als Achsaph, XI 1 en XII 20.</note></verse>
<verse osisID="Josh.19.26"> en Elmelech en Amaäd en Messal, en het reikt tot den Karmel aan de zeezijde en Sihor en Labanath<note n="291">In den grondtekst Sichor-Libnath, een samengestelde naam.</note>,</verse>
<verse osisID="Josh.19.27"> en het wendt zich oostwaarts van Bethdagon en loopt door tot aan Zabulon en het Dal Jephtaël<note n="292">Bethdagon, een ander dan XV 41. Zabulon schijnt de naam eener stad te zijn. Vgl. verder v. 14 en noot 12.</note>, ten noorden, naar Bethemec en Nehiël. En het loopt uit aan de linkerzijde van Cabul<note n="293">Niet te verwarren met het district Chabul (III Reg. IX 13). Aan de linkerzijde beteekent: ten noorden; bij de bepaling der windstreken keerden de Israëlieten het aangezicht naar het oosten.</note>;</verse> 
<verse osisID="Josh.19.28"> en Abran<note n="294">Is naar XXI 30, I Par. VI 74 en sommige handschriften Abdon te lezen.</note> en Rohob en Hamon en Cana<note n="295">Thans nog Kana, ten Z.O. van Tyrus; niet te verwarren met Cana in Galilea.</note>, tot aan Groot-Sidon<note n="296">Zie XI 8 en noot 7 aldaar.</note>.</verse>
<verse osisID="Josh.19.29"> En het keert zich naar Horma, tot aan de zeer sterke stad Tyrus en tot Hosa<note n="297">Horma, Hebr. ha-Rama. Voor stad (ʽir) leest de Septuagint ‘bron’ (ʽaïn), zoodat de tekst zou luiden: ‘tot aan de bron van het bevestigde Tyrus’ (Palaetyrus, op het vaste land), dus tot aan het tegenwoordige Ras-el-Aïn, 5 kilom. ten Z. van Tyrus. Hosa heet in de Septuagint Jazif.</note>; en zijne uitgangen zullen zijn aan de zee, van het grensgebied van Achziba af<note n="298">De uitdrukking schijnt te beteekenen: van Achzib (thans ez-Zib, 15 kilom. ten N. van Acco, aan de kust) af vormt de zee de westelijke grens van Aser, in de richting van het noorden naar het zuiden. Uit de Septuagint maakt men op, dat de grondtekst oorspronkelijk luidde: ‘en zijne uitgangen waren de zee, en Machaleb en Achzib en Acco’ (zie noot 28) enz. Voor ‘Machaleb’ staat Judic. I 31 ‘Achlab’ (Vulg. Ahalab), doch in een Assyrisch opschrift heet het Machalliba.</note>;</verse>
<verse osisID="Josh.19.30"> en Amma<note n="299">Sommige handschriften van de Septuagint hebben Accor of Acco, het bekende Acco of Ptolemaïs (thans Akka), welke van oudsher belangrijke havenstad op de stedenlijst van Aser zeker niet zal ontbroken hebben.</note> en Aphec en Rohob<note n="300">Verschillend van dat van v. 28. De Septuagint heeft hier Raäu, v. 28 Raäb. Vgl. Judic. I 31.</note>: twee en twintig steden en hare gehuchten<note n="301">Buiten de groote Phenicische steden Tyrus (vgl. ook noot 26) en Sidon, die waarschijnlijk slechts ter aanduiding der grens genoemd zijn en waarop de Israëlieten nooit eenig recht hebben doen gelden, zijn er met Machaleb (noot 27) 25 namen genoemd. Wellicht zijn enkele niet als namen van steden geteld en worden door andere slechts grensplaatsen aangeduid. De beschrijving van Aser's stamgebied is een samenvoegsel van grensbepalingen en stedennamen; zij gaat van het midden (v. 25) eerst naar het zuiden (v. 26-27), dan naar het noorden (v. 28-30).</note>.</verse>
<verse osisID="Josh.19.31"> Dat is het erfbezit der kinderen van Aser naar hunne geslachten, en de steden en hare gehuchten.</verse>
<verse osisID="Josh.19.32"> Voor de kinderen van Nephthali naar hunne geslachten viel het zesde lot.</verse>
<verse osisID="Josh.19.33"> En de grens begon van Heleph af en van Elon bij Saänanim<note n="302">Het Hebreeuwsch kan men vertalen: ‘en van den (heiligen) eik bij Saänanim’ (Judic. IV 11 Sennim; zie de aanteekening aldaar); vgl. XXIV noot 14.</note>, en Adami, dat is<note n="303">De Septuagint heeft hier en, bedoelt dus twee steden. De eerste heet daar Arme, de tweede Nabok.</note> Neceb, en Jebnaël, tot Lecum; en hunne uitgangen waren tot den Jordaan.</verse>
<verse osisID="Josh.19.34"> En de grens keert westwaarts om naar Azanotthabor<note n="304">In de nabijheid van den Thabor, dus aan de zuidwestelijke grens van dit stamgebied.</note>, en van daar loopt zij naar Hucuca en gaat door tot aan Zabulon ten zuiden<note n="305">Nauwkeuriger: ten zuidwesten.</note> en tot aan Aser ten westen en tot aan Juda aan den Jordaan ten oosten<note n="306">Bij de Septuagint ontbreekt tot aan Juda; zij heeft alleen: ‘en de Jordaan ten oosten’. Juda is vermoedelijk ontstaan uit dubbelschrijving van Jarden (Jordaan). Sommigen brengen Juda aan den Jordaan in verband met I Par. II 21-23; zij vermoeden, dat die naam gegeven werd aan de bezittingen van Jaïr, die door Hesron van Juda afstamde.</note>.</verse>
<verse osisID="Josh.19.35"> Zeer sterke steden: Assedim, Ser en Emath<note n="307">Heet XXI 32 Hammoth-Dor, I Par. VI 76 Hamon; waarschijnlijk het Ammaüs (Emmaüs) van Fl. Josephus, ten Z. van Tiberias (d.i. Reccath).</note> en Reccath en Cenereth<note n="308">XI 2 en elders Ceneroth, eene stad gelegen aan de naar haar genoemde zee Cenereth of Ceneroth (XII 3; XIII 27).</note></verse>
<verse osisID="Josh.19.36"> en Edema en Arama, Asor<note n="309">Vgl. XI 1 en noot 4 aldaar.</note></verse>
<verse osisID="Josh.19.37"> en Cedes<note n="310">Vgl. XX 7; Judic. IV 6.</note> en Edraï, Enhasor</verse>
<verse osisID="Josh.19.38"> en Jeron en Magdalel, Horem<note n="311">De Septuagint verbindt dit met het voorafgaande woord tot één naam: ‘Megalaärim’.</note> en Bethanath en Bethsames<note n="312">De twee laatste steden worden ook Judic. I 33 vermeld. Bethsames, waarschijnlijk een ander dan v. 22; beide verschillend van het in noot 44 besprokene.</note>: negentien<note n="313">Hier is geen samenhang te ontdekken tusschen het opgegeven getal en dat der genoemde steden.</note> steden en hare gehuchten.</verse>
<verse osisID="Josh.19.39"> Dat is het erfbezit van den stam der kinderen van Nephthali naar hunne geslachten, de steden en hare gehuchten.</verse>
<verse osisID="Josh.19.40"> Voor den stam der kinderen van Dan naar hunne geslachten kwam het zevende lot uit.</verse>
<verse osisID="Josh.19.41"> En het grensgebied van zijn erfbezit was: Sara en Esthaol<note n="314">Zie XV noot 31.</note> en Hirsemes<note n="315">Een andere Hebr. lezing is Ensemes (‘zonnebron’); het heet elders Bethsames, d.i. ‘zonnehuis’. XXI 16 wordt het tot Juda gerekend (vgl. XV 10). Daar werd de ark na haar verblijf bij de Philistijnen teruggebracht (I Reg. VI 12-14); daar werd Amasias door Joas van Israël verslagen en gevangen genomen (IV Reg. XIV 11). Zie ook III Reg. IV 9 en II Par. XXVIII 18.</note>, dat is Zonnestad,</verse>
<verse osisID="Josh.19.42"> Selebin en Ajalon<note n="316">Vgl. X 12; Judic. I 35; I Reg. XIV 31; II Par. XI 10-11; XXVIII 18.</note> en Jethela,</verse>
<verse osisID="Josh.19.43"> Elon en Themna en Acron<note n="317">Voor Elon vgl. III Reg. IV 9. Themna is hetzelfde als Thamna (XV 10). Acron, d.i. Accaron (XIII 3), wordt XV 45 tot Juda gerekend en werd volgens Judic. I 18 ook eens door Juda veroverd.</note>,</verse> 
<verse osisID="Josh.19.44"> Elthece, Gebbethon en Balaath<note n="318">Elthece heet in Assyrische spijkeropschriften Altaku. Te Gebbethon werd Nadab door Baäsa verslagen (III Reg. XV 27). Balaäth, beter Baälath, werd door Salomon herbouwd en versterkt (III Reg. IX 18).</note></verse>
<verse osisID="Josh.19.45"> en Jud en Bane en Barach<note n="319">Bane en Barach vormen volgens den grondtekst (Benê-Berak), de spijkeropschriften (Banaibarka) en de tegenwoordige benaming (Ibn-Ibrâk) één naam.</note> en Gethremmon</verse>
<verse osisID="Josh.19.46"> en Mejarcon en Arecon, met het grensgebied, dat op Joppe uitziet<note n="320">De Septuagint leest dit vers: ‘en ten westen (mijjam in plaats van Mejarcon) is Jeracon (d.i. Arecon) de grens, nabij Joppe’.</note>,</verse>
<verse osisID="Josh.19.47"> en door dit eindpunt wordt het besloten<note n="321">Het Hebreeuwsch beteekent woordelijk: ‘en het grensgebied der kinderen van Dan ging uit van hen’, wat men verklaart met ‘ontging hun’, d.i. werd hun ontnomen; doch deze verklaring geeft geen passenden zin en is gedwongen. Met een kleine tekstverandering leest men het best: ‘en de grens der kinderen van Dan ging uit (d.i. eindigde) aan den zeekant’ (mijjam in plaats van mehem), nl. aan de Middellandsche Zee.</note>. En de kinderen van Dan trokken op en streden tegen Lesem en namen het in; en zij sloegen het met de scherpte des zwaards en namen het in bezit en woonden er in, terwijl zij zijnen naam Lesem-Dan noemden<note n="322">Hebr.: ‘en zij noemden Lesem Dan’. Elders staat Laïs in plaats van Lesem. Vgl. Gen. XIV 14 noot 7. Deze gebeurtenis heeft vermoedelijk kort vóór of na den dood van Josue plaats gehad. Het verhaal daarvan wordt Judic. XVIII omstandig gegeven.</note>, naar den naam van Dan, hunnen vader.</verse>
<verse osisID="Josh.19.48"> Dat is het erfbezit van den stam der kinderen van Dan naar hunne geslachten, de steden en hare gehuchten.</verse>
<verse osisID="Josh.19.49"> En toen hij voleindigd had het land onder allen naar hunne stammen door het lot te verdeelen<note n="323">Hebr.: ‘En zij voleindigden het land ten bezit te verdeelen naar zijne grenspalen’. De Septuagint heeft (met een zeer kleine wijziging in den tekst): ‘En zij trokken op om het land in te nemen volgens hunne grens’. Den tegenwoordigen Hebreeuwschen tekst kan men ook met sommige nieuweren vertalen: ‘En zij voltooiden de inbezitneming van het land naar zijne grenzen’. Naar de twee laatste vertalingen zou eerst later aan Josue zijne stad zijn gegeven.</note>, gaven de kinderen van Israël aan Josue, den zoon van Nun, een erfbezit in hun midden,</verse>
<verse osisID="Josh.19.50"> overeenkomstig het gebod des Heeren, de stad, die hij verlangd had, Thamnath-Saraä<note n="324">Heet elders in de Vulgaat Thamnathsare, in den grondtekst hier en XXIV 30 Thimnath-Serach, doch Judic. II 9 Thimnath-Cheres. Zie verder de aanteekeningen op die plaatsen.</note> in het ge- bergte van Ephraïm. En hij bouwde de stad op en woonde er in.</verse>
<verse osisID="Josh.19.51"> Dit zijn de bezittingen, welke de priester Eleazar en Josue, de zoon van Nun, en de hoofden van de geslachten en stammen der kinderen van Israël door het lot hebben verdeeld in Silo, voor het aanschijn des Heeren<note n="325">Deze uitdrukking als plaatsbepaling beteekent: in het Heilige, vóór de ark des verbonds, waar Jehova op eene bijzondere wijze van zijne tegenwoordigheid blijk gaf.</note>, aan den ingang van den tabernakel der getuigenis; en zoo verdeelden zij het land.</verse>
</chapter>
<chapter osisID="Josh.20">
<title>Hoofdstuk XX.</title><p>Afzondering van vrijsteden voor onvrijwillige moordenaars, drie aan deze, drie aan gene zijde van den Jordaan (v. 1-9).</p>
<verse osisID="Josh.20.1"> En de Heer sprak tot Josue, zeggende: Spreek tot de kinderen van Israël en zeg tot hen:</verse>
<verse osisID="Josh.20.2"> Zondert de steden voor vruchtelingen af, waarover Ik tot u gesproken heb door Moses,</verse>
<verse osisID="Josh.20.3"> opdat daarheen vluchte alwie onbedachtelijk eene ziel<note n="326">d.i. Eenen mensch. Zie Exod. XXI 13; Num. XXXV 9-15, 22-33; Deut. XIX 1-13 en de aanteekeningen.</note> verslagen heeft, en opdat hij den toorn kunne ontgaan van den naaste, die de wreker des bloeds is.</verse>
<verse osisID="Josh.20.4"> Is hij naar eene dezer steden gevlucht, dan zal hij staan vóór de poort der stad, en hij zal tot de oudsten dier stad datgene zeggen wat zijne onschuld kan bewijzen; en zoo zullen zij hem opnemen en hem plaats geven, waar hij wonen kan.</verse>
<verse osisID="Josh.20.5"> En wanneer de wreker des bloeds hem vervolgt, zullen zij hem niet in diens handen overleveren; want onwetend versloeg hij zijnen naaste, en het blijkt niet, dat hij sinds gisteren of eergisteren zijn vijand is geweest<note n="327">Vgl. Deut. XIX 4.</note>.</verse> 
<verse osisID="Josh.20.6"> En hij zal in die stad wonen, totdat hij voor het gerecht gestaan en zich verantwoord heeft over zijne daad, en totdat de hoogepriester sterft, die er te dien tijde is<note n="328">Vgl. Num. XXXV 22-25, 28.</note>. Alsdan zal de doodslager terugkeeren en naar zijne stad en in zijn huis gaan, waaruit hij gevlucht was.</verse>
<verse osisID="Josh.20.7"> Zij bestemden dan daarvoor: Cedes in Galilea<note n="329">Vgl. XII 22; XIX 37; Judic. IV 6; IV Reg. XV 29; I Mach. XI 63, 73. Thans Kedes, 7 kilom. ten N.W. van het meer van Merom, met eene menigte oudheden en sarcophagen en twee ruïnen van groote gebouwen. Sichem en Hebron zijn de bekende steden.</note>, in het gebergte van Nephthali, en Sichem, in het gebergte van Ephraïm, en Cariatharbe, dat is Hebron, in het gebergte van Juda.</verse>
<verse osisID="Josh.20.8"> En over den Jordaan, ten oosten van Jericho<note n="330">Deze nadere bepaling ontbreekt in de Septuagint en schijnt niet oorspronkelijk te zijn.</note>, bepaalden zij Bosor, dat gelegen is in de woestijn der vlakte<note n="331">De vlakte (Misor) tusschen Medaba en Dibon; zie XIII 9 (noot), 16, 21. Vgl. XXI 36 (noot 22); Deut. IV 43.</note>, van den stam Ruben, en Ramoth in Galaäd, van den stam Gad, en Gaulon in Basan, van den stam Manasses<note n="332">Deze drie steden waren reeds door Moses aangewezen, Deut. IV 43. Hare juiste ligging is niet met zekerheid bekend. - De vrijsteden waren tevens Levietensteden (Num. XXXV 6; Jos. XXI 32, 21, 11, 36, 37, 27).</note>.</verse>
<verse osisID="Josh.20.9"> Deze steden zijn vastgesteld voor alle kinderen van Israël en voor de aankomelingen, die onder hen woonden, opdat daarheen zoude vluchten alwie onbedachtelijk eene ziel zou verslaan, en opdat hij niet zoude sterven door de hand van den naaste, die het vergoten bloed begeert te wreken, totdat hij zoude staan voor het volk om aangaande zijne zaak verklaring af te leggen.</verse>
</chapter>
<chapter osisID="Josh.21"> 
<title>Hoofdstuk XXI.</title><p>Door het lot wordt bepaald, in welke stammen er steden aan de drie Levietengeslachten zullen toegewezen worden, en hoevele (v. 1-8). Nadere aanwijzing dier steden (v. 9-40). De vervulling van Gods belofte betreffende het land Chanaän (v. 41-43).</p>
<verse osisID="Josh.21.1"> En de hoofden der geslachten van Levi traden voor Eleazar, den priester, en voor Josue, den zoon van Nun, en voor de geslachtshoofden van elken stam der kinderen van Israël,</verse>
<verse osisID="Josh.21.2"> en zij spraken tot hen te Silo, in het land Chanaän, en zeiden: De Heer heeft door Moses bevolen, dat ons steden ter bewoning en hare ommelanden voor het onderhoud van het vee zouden gegeven worden.</verse>
<verse osisID="Josh.21.3"> En de kinderen van Israël gaven van hunne bezittingen, naar het bevel des Heeren, steden met hare ommelanden.</verse>
<verse osisID="Josh.21.4"> En het lot kwam uit voor het geslacht van Caäth, de zonen van Aäron, den priester: van de stammen Juda en Simeon en Benjamin dertien steden;</verse>
<verse osisID="Josh.21.5"> en voor de overige zonen van Caäth, dat is voor de Levieten, die overig waren<note n="333">In het geslacht van Caäth waren de nakomelingen van Aäron (v. 4) priesters; de overigen (v. 5) waren gewone Levieten, evenals de nakomelingen van Gerson (v. 6) en Merari (v. 7). Niet zonder goddelijke beschikking ontvingen de priesterlijke families hunne steden in Juda (met Simeon) en Benjamin, d.i. in de nabijheid van Jerusalem, waar later de tempel zou verrijzen.</note>: van de stammen Ephraïm en Dan en den halven stam Manasses tien steden.</verse>
<verse osisID="Josh.21.6"> Voorts kwam voor de zonen van Gerson het lot uit: dat zij steden zouden ontvangen van de stammen Issachar en Aser en Nephthali en van den halven stam Manasses in Basan, ten getale van dertien.</verse>
<verse osisID="Josh.21.7"> En voor de zonen van Merari naar hunne geslachten: van de stammen Ruben en Gad en Zabulon twaalf steden.</verse> 
<verse osisID="Josh.21.8"> En de kinderen van Israël gaven aan de Levieten de steden met hare ommelanden, gelijk de Heer bevolen had door Moses, bij afzonderlijke toewijzing door het lot<note n="334">Dit heeft betrekking op de voorafgaande algemeene aanwijzing door het lot; van afzonderlijke toewijzing wordt hier in den grondtekst niet gesproken. De afzonderlijke steden, voor de priesters bestemd, werden met vrij overleg gekozen (v. 9 volg.), behalve de vrijsteden, die volgens de Wet (Num. XXXV 6) Levietensteden moesten zijn. Vgl. XX noot 7.</note>.</verse>
<verse osisID="Josh.21.9"> Van de stammen der kinderen van Juda en Simeon gaf Josue<note n="335">Hebr.: ‘gaven zij’ (nl. de Israëlieten). De Septuagint maakt de stammen der kinderen van Juda en Simeon tot het onderwerp van ‘gaven’; dat zou ook de zin van het Hebr. kunnen zijn.</note> steden, waarvan dit de namen zijn:</verse>
<verse osisID="Josh.21.10"> voor de zonen van Aäron, naar de geslachten van Caäth, van Levietischen bloede (want het eerste lot was voor hen uitgekomen),</verse>
<verse osisID="Josh.21.11"> Cariatharbe, van den vader van Enac, hetwelk Hebron genoemd wordt<note n="336">Vgl. XIV 15 en de aanteekeningen.</note>, in het gebergte van Juda, en zijne onderhoorigheden rondom.</verse>
<verse osisID="Josh.21.12"> Maar deszelfs akkers en gehuchten had hij aan Caleb, den zoon van Jephone, in bezit gegeven<note n="337">Hebr.: ‘gaven zij aan Caleb’ enz. Volgens XIV 14 en XV 13 had Josue Hebron aan Caleb gegeven zonder onderscheid te maken tusschen stad en land. Hier wordt de stad met de haar onmiddellijk omgevende onderhoorigheden aan de priesters ter bewoning en ten gebruike toegewezen, terwijl het geslacht van Caleb de verderop liggende akkers en gehuchten in gebruik houdt. De twee berichten zijn geenszins met elkander in strijd; Caleb bleef heer van stad en ommelanden en zijn geslacht bleef de rechthebbende bevolking. - Vgl. voor de lijst der Levietensteden I Par. VI 55 volg. met de aanteekeningen.</note>.</verse>
<verse osisID="Josh.21.13"> Hij gaf dus aan de zonen van Aäron, den priester, de vrijstad Hebron<note n="338">Vgl. XX 7.</note> en hare ommelanden, alsmede Lobna met zijne ommelanden</verse>
<verse osisID="Josh.21.14"> en Jether en Esthemo</verse>
<verse osisID="Josh.21.15"> en Holon en Dabir</verse>
<verse osisID="Josh.21.16"> en Aïn en Jeta en Bethsames met hunne ommelanden<note n="339">Deze stedennamen kwamen reeds vroeger, doch meest anders geschreven, voor. Voor Aïn leest men naar XV 42 en I Par. VI 59 beter Asan. Ook op onze plaats heeft de Septuagint Asa. Jeta, Hebr. Jutta, heet XV 55 Jota; het wordt volgens sommigen ook Luc. I 39 bedoeld.</note>: negen steden van - zooals gezegd is - twee stammen.</verse>
<verse osisID="Josh.21.17"> Van den stam der kinderen van Benjamin nu: Gabaon en Gabae<note n="340">Heet XVIII 24 Gabeë, Is. X 29 Gaba (zie ook de aanteekening aldaar), Hebr. overal Geba.</note></verse> 
<verse osisID="Josh.21.18"> en Anathoth en Almon<note n="341">De twee laatste steden worden in Hoofdst. XVIII onder de steden van Benjamin niet genoemd. Anathoth was de vaderstad van den profeet Jeremias (Jer. I 1). Almon heet I Par. VI 60 Almath.</note> met hunne ommelanden: vier steden.</verse>
<verse osisID="Josh.21.19"> Alle steden der zonen van Aäron, den priester, samen dertien, met hare ommelanden.</verse>
<verse osisID="Josh.21.20"> Aan de overigen echter volgens de geslachten der kinderen van Caäth, van Levietischen bloede, is dit erfbezit gegeven:</verse>
<verse osisID="Josh.21.21"> van den stam Ephraïm de vrijsteden<note n="342">Volgens den grondtekst moet hier, alsmede v. 27, 32, 36 en 37, het enkelvoud vrijstad gelezen worden; alleen Sichem was van de hier genoemde steden eene vrijstad. Vgl. XX 7. In I Par. VI 57 en 67 staat deze fout ook in den grondtekst.</note> Sichem met zijne ommelanden, in het gebergte van Ephraïm, en Gazer</verse>
<verse osisID="Josh.21.22"> en Cibsaïm<note n="343">Hiervoor staat I Par. VI 68 Jecmaäm; vgl. III Reg. IV 12.</note> en Bethhoron met hunne ommelanden: vier steden.</verse>
<verse osisID="Josh.21.23"> Voorts van den stam Dan: Eltheco en Gabathon</verse>
<verse osisID="Josh.21.24"> en Ajalon en Gethremmon met hunne ommelanden: vier steden.</verse>
<verse osisID="Josh.21.25"> Verder van den halven stam Manasses: Thanach en Gethremmon<note n="344">Hiervoor leest men I Par VI 70: Aner en Balaäm. Aner, dat elders niet voorkomt, is daar vermoedelijk eene schrijffout voor Thanach, en voor Balaäm moet men Jeblaäm lezen (XVII 11). Gethremmon schijnt door vergissing uit v. 24 hierheen gekomen te zijn.</note> met hunne ommelanden: twee steden.</verse>
<verse osisID="Josh.21.26"> Alle tien steden met hare ommelanden zijn gegeven aan de zonen van Caäth van lageren rang.</verse>
<verse osisID="Josh.21.27"> Ook aan de zonen van Gerson, van Levietischen bloede, gaf hij van den halven stam Manasses de vrijsteden Gaulon<note n="345">Zie noot 10 en XX 8.</note>, in Basan, en Bosra<note n="346">De grondtekst heeft ‘Beësjtera’, vermoedelijk samengetrokken uit Beth-Esjtera (Huis van de godin Astarte). I Par. VI 71 staat daarvoor Astaroth. Vgl. Deut. I 4; Jos. IX 10; XIII 31. Dit Astaroth wordt door velen vereenzelvigd met Astarothcarnaïm (d.i. vermoedelijk: Astaroth bij Carnaïm) in het Overjordaansche (Gen. XIV 5).</note> met hunne ommelanden: twee steden.</verse>
<verse osisID="Josh.21.28"> Voorts van den stam Issachar: Cesion en Dabereth</verse>
<verse osisID="Josh.21.29"> en Jaramoth en Engannim<note n="347">Over Jaramoth en Engannim zie XIX noot 16.</note> met hunne ommelanden: vier steden.</verse>
<verse osisID="Josh.21.30"> En van den stam Aser: Masal en Abdon</verse>
<verse osisID="Josh.21.31"> en Helcath<note n="348">Deze drie namen komen XIX 26, 28 en 25 voor, doch min of meer anders geschreven. Helcath heet I Par. VI 75 valschelijk Hucac.</note> en Rohob met hunne ommelanden: vier steden.</verse>
<verse osisID="Josh.21.32"> Verder van den stam Nephthali de vrijsteden Cedes<note n="349">Zie noot 10 en XX 7.</note> in Galilea en Hammoth-Dor<note n="350">Vgl. XIX 35 noot 36. Dor ontbreekt ook hier in de Septuagint.</note> en Carthan<note n="351">Is in Hoofdst. XIX onder de steden van Nephthali niet genoemd. De Septuagint heeft Themmon; I Par. VI 76 staat Cariathaïm.</note> met hunne ommelanden: drie steden.</verse>
<verse osisID="Josh.21.33"> Alle steden der geslachten van Gerson: dertien, met hare ommelanden.</verse>
<verse osisID="Josh.21.34"> Aan de zonen van Merari nu, Levieten van lageren rang, naar hunne geslachten, is gegeven van den stam Zabulon Jecnam, alsmede Cartha</verse>
<verse osisID="Josh.21.35"> en Damna en Naälol<note n="352">Jecnam heet XII 22 in de Vulgaat Jachanan, XIX 11 Jeconam, in den grondtekst overal Jokneam. Cartha, dat 1 Par. VI ontbreekt, is vermoedelijk het XIX 15 voorkomende Cathed (Hebr. Kattath) en wellicht wederom hetzelfde als Cetron (Hebr. Kitron) van Judic. I 30. De Septuagint noemt het hier Kades. Damna is in Hoofdst. XIX niet genoemd.</note>: vier steden met hare ommelanden.</verse>
<verse osisID="Josh.21.36"> Van den stam Ruben in het Overjordaansche tegenover Jericho de vrijsteden Bosor<note n="353">Zie noot 10 en XX 8.</note> in de woestijn, Misor en Jaser en Jethson en Mephaäth: vier steden met hare ommelanden<note n="354">De grondtekst heeft alleen: ‘En van den stam Ruben: Bezer (d.i. Bosor), Jahza (XIII 18 Vulg. Jassa), Kedemoth en Mephaäth met hunne ommelanden - vier steden’. Vulgaat en Septuagint betuigen de lezing: ‘.... Bosor in de woestijn der vlakte’ (Misor), evenals XX 8.</note>.</verse>
<verse osisID="Josh.21.37"> Van den stam Gad de vrijsteden Ramoth<note n="355">Zie noot 10 en XX 8.</note> in Galaäd en Manaïm en Hesebon en Jaser: vier steden met hare ommelanden.</verse>
<verse osisID="Josh.21.38"> Alle steden der zonen van Merari, naar hunne vaderhuizen en geslachten, twaalf.</verse>
<verse osisID="Josh.21.39"> Alzoo waren alle steden der Levieten, te midden der bezitting van de kinderen van Israël, acht en veertig<note n="356">Vgl. Num. XXXV 7.</note>,</verse> 
<verse osisID="Josh.21.40"> met hare ommelanden, alle naar de vaderhuizen verdeeld<note n="357">In den grondtekst luidt het laatste gedeelte van dit vers: ‘zoo ten opzichte van al deze steden’. De Septuagint voegt hierhij: ‘En Josue voltooide de verdeeling des lands in hunne grenzen. En de kinderen van Israël gaven een erfdeel aan Josue naar het bevel des Heeren; zij gaven hem de stad, die hij verlangd had, Thamnasachar gaven zij hem, in het gebergte van Ephraïm. En Josue bouwde de stad op en woonde er in. En Josue nam de steenen messen, met welke hij de zonen van Israël had besneden toen zij gekomen waren op den weg in de woestijn (V 2 volg.), en hij legde ze neder in Thamnasachar’. Vgl. XIX 49-50 en XXIV 30 met de aanteekeningen.</note>.</verse>
<verse osisID="Josh.21.41"> En de Heere God gaf aan Israël geheel het land, dat Hij hunnen vaderen gezworen had te zullen geven; en zij namen het in bezit en woonden er in.</verse>
<verse osisID="Josh.21.42"> En vrede werd door Hem gegeven in betrekking tot alle volken in het rond, en geen der vijanden durfde hun wederstaan, maar allen werden zij onder hunne macht gebracht.</verse>
<verse osisID="Josh.21.43"> Geen enkel woord van hetgeen Hij beloofd had, hun te zullen geven, is ijdel geweest, maar alles werd metterdaad vervuld<note n="358">Het schijnt, dat niet alles van hetgeen hier (v. 41-43) gezegd wordt, nog tijdens het leven van Josue vervuld is. Vgl. XXIII 4-10 en Judic. I. Deze bemerkingen zijn hier wellicht - als passend besluit van het verhaal der landsverdeeling - na Josue ingevoegd of althans versterkt. Dat Israël na de overwinningen en veroveringen van Josue rust en vrede genoot, leeren wij ook uit XI 23 en XXII 4.</note>.</verse>
</chapter>
<chapter osisID="Josh.22">
<title>Hoofdstuk XXII.</title><p>De Oostjordaansche stammen keeren naar hunne woonsteden terug (v. 1-9). Bij hun terugkeer bouwen zij een altaar aan den Jordaan (v. 10). Bezwaren daartegen van de zijde der overige stammen (v. 11-20), waarop echter een bevredigend antwoord wordt gegeven (v. 21-33). Het altaar ontvangt een passenden naam (v. 34).</p>
<verse osisID="Josh.22.1"> In denzelfden tijd ontbood Josue de Rubenieten en Gadieten en den halven stam Manasses</verse>
<verse osisID="Josh.22.2"> en sprak tot hen: Gij hebt alles gedaan wat Moses, de dienstknecht des Heeren, u geboden heeft; ook mij hebt gij in alles gehoorzaamd,</verse> 
<verse osisID="Josh.22.3"> en gij hebt uwe broeders niet verlaten gedurende den langen tijd tot aan den huidigen dag, terwijl gij het gebod vervuldet van den Heer, uwen God<note n="359">Vgl. I 12 volg.</note>.</verse>
<verse osisID="Josh.22.4"> Daar dan nu de Heer, uw God, aan uwe broeders rust en vrede gegeven heeft, gelijk Hij heeft beloofd, zoo keert terug en gaat naar uwe woontenten en naar het land der bezitting, dat Moses, de dienstknecht des Heeren, u heeft geschonken over den Jordaan,</verse>
<verse osisID="Josh.22.5"> onder voorwaarde evenwel dat gij nauwlettend onderhoudt en metterdaad vervult het gebod en de wet, die Moses, de dienstknecht des Heeren, u heeft voorgeschreven: dat gij den Heer, uwen God, liefhebt en wandelt op al zijne wegen, en dat gij zijne geboden in acht neemt en Hem aanhangt en dient met geheel uw hart en met geheel uwe ziel.</verse>
<verse osisID="Josh.22.6"> En Josue zegende hen en liet hen gaan, en zij keerden naar hunne woontenten terug.</verse>
<verse osisID="Josh.22.7"> Aan den halven stam Manasses nu had Moses een erfbezit gegeven in Basan, en daarom gaf Josue aan de overblijvende helft een erfdeel onder hunne overige broeders aan de westzijde van den Jordaan<note n="360">Zie XVII 1-13. Dit vers onderbreekt het verhaal en zijn inhoud is overtollig; volgens sommigen is het eerst later in den tekst gekomen.</note>. En toen hij hen liet gaan naar hunne woontenten en hen gezegend had,</verse>
<verse osisID="Josh.22.8"> sprak hij tot hen: Met veel have en rijkdom keert gij terug naar uwe woonsteden, met zilver en goud, koper en ijzer en kleeding in overvloed; deelt den buit der vijanden met uwe broeders<note n="361">In de Septuagint ontbreken de woorden sprak hij tot hen en wordt verder de zaak als een feit, niet als een bevel verhaald: ‘en met veel rijkdommen keerden zij huiswaarts; en zeer veel bezittingen...., den buit der vijanden, deelden zij met hunne broeders’.</note>.</verse>
<verse osisID="Josh.22.9"> En de zonen van Ruben en de zonen van Gad en de halve stam Manasses keerden terug en gingen weg van de kinderen van Israël uit Silo, dat in Chanaän ligt, om in te trekken in Galaäd, het land hunner bezitting, dat zij hadden verkregen ingevolge het bevel des Heeren door Moses.</verse>
<verse osisID="Josh.22.10"> En toen zij gekomen waren aan de heuvels van den Jordaan in het land Chanaän, bouwden zij aan den Jordaan een altaar van onmetelijke grootte<note n="362">Hebr.: ‘groot voor het gezicht’, d.i. van verre zichtbaar. In plaats van heuvelen vertalen anderen geliloth met ‘omstreken’. De Septuagint leest voor ‘geliloth’ Galaäd en heeft: ‘Galaäd van (d.i. aan) den Jordaan’, dus aan de oostzijde van den Jordaan, die de westelijke grens van Galaäd (met Basan) uitmaakte. Ook uit v. 11 (tegenover, d.i. aan de overzijde van, Israël) wil men besluiten, dat het altaar aan den oostelijken oever stond, terwijl nochtans in het land Chanaän aldaar den westelijken oever schijnt aan te duiden. Dit laatste kan echter eene glosse of ook eene schrijffout zijn (Chanaän voor Galaäd). Voor den oostelijken oever pleit ook v. 19.</note>.</verse>
<verse osisID="Josh.22.11"> Toen nu de kinderen van Israël dit hoorden en vertrouwbare berichten hun meldden, dat de zonen van Ruben en Gad en van den halven stam Manasses een altaar hadden gebouwd in het land Chanaän, aan de heuvels van den Jordaan, tegenover de kinderen van Israël,</verse>
<verse osisID="Josh.22.12"> kwamen zij allen samen in Silo, om tegen hen ten strijde te trekken.</verse>
<verse osisID="Josh.22.13"> En onderwijl zonden zij tot hen in het land Galaäd Phineës, den zoon van Eleazar den priester,</verse>
<verse osisID="Josh.22.14"> en tien vorsten met hem, éénen van elken stam<note n="363">De stam Levi werd vertegenwoordigd door Phineës, denzelfde die als wreker der zonde in Beëlphegor, waarvan hierna spraak is, was opgetreden. De stam Joseph was gesplitst in Ephraïm en Manasses (XIV 4), van welken laatsten stam de westelijke helft in het gezantschap vertegenwoordigd was.</note>.</verse>
<verse osisID="Josh.22.15"> En dezen kwamen tot de kinderen van Ruben en Gad en van den halven stam Manasses in het land Galaäd en zeiden tot hen:</verse>
<verse osisID="Josh.22.16"> Dit laat zeggen geheel het volk des Heeren: Wat is dat voor eene overtreding? Waarom hebt gij verlaten den Heer, den God van Israël, door een heiligschennend altaar te bouwen en af te wijken van zijnen eeredienst?</verse> 
<verse osisID="Josh.22.17"> Is het u te weinig dat gij gezondigd hebt in Beëlphegor - en tot op dezen dag kleeft op ons de smet dezer misdaad - en dat velen van het volk zijn omgekomen?</verse>
<verse osisID="Josh.22.18"> En gij hebt heden den Heer verlaten, en morgen zal tegen geheel Israël<note n="364">Wegens de eenheid van het volk Gods. Vgl. v. 20; VII 1, 11, 25 en noot 11 aldaar.</note> zijn toorn woeden.</verse>
<verse osisID="Josh.22.19"> Zoo gij meent, dat het land uwer bezitting onrein is, komt over naar het land, waarin de tabernakel des Heeren is, en woont onder ons; dat gij althans niet afvalt van den Heer en van de gemeenschap met ons door een altaar te bouwen buiten het altaar van den Heer, onzen God<note n="365">Voor den offerdienst was uitsluitend het altaar vóór den tabernakel bestemd; Lev. XVII 8-9.</note>.</verse>
<verse osisID="Josh.22.20"> Heeft niet Achan, de zoon van Zare, het gebod des Heeren overtreden en rustte niet op geheel het volk Israël zijn toorn? Hij was slechts één mensch - en ware slechts hij alleen omgekomen door zijne misdaad!</verse>
<verse osisID="Josh.22.21"> En de kinderen van Ruben en Gad en de halve stam Manasses antwoordden aan de hoofden van het gezantschap van Israël:</verse>
<verse osisID="Josh.22.22"> De allermachtigste God, de Heer, de allermachtigste God, de Heer<note n="366">In den grondtekst staat beide malen: ‘de God der goden, Jehova’. Door deze plechtige uitspreking van den vollen Godsnaam betuigen zij hunne trouw aan Jehova en tevens de waarheid hunner verzekering.</note>, Hij weet het, en Israël tevens zal het weten: zoo wij in een geest van overtreding dit altaar gebouwd hebben, moge Hij ons niet behoeden<note n="367">Zoo wij schuldig zijn aan afval van den Heer, dan behoede Hij ons niet voor het banvonnis, dat wij verdiend hebben. Vgl. Deut. XIII 11 volg.</note>, maar Hij straffe ons heden!</verse>
<verse osisID="Josh.22.23"> En indien wij het gedaan hebben met de bedoeling om brandoffers en offeranden en vredeoffers daarop te leggen, zoo eische Hij wraak en vonnisse!</verse>
<verse osisID="Josh.22.24"> En zoo niet veeleer<note n="368">Dit sluit nog aan bij den voorzin van v. 23 en wil zeggen: ‘En zoo wij dit niet veeleer gedaan hebben’, zooals de grondtekst ook aanvult.</note> met deze</verse> 
<verse osisID="Josh.22.1">gedachte en overlegging, dat wij zeiden: Morgen zullen uwe kinderen tot onze kinderen zeggen: Wat gemeenschap bestaat er tusschen u en den Heer, den God van Israël?</verse>
<verse osisID="Josh.22.25"> Eene grens stelde de Heer tusschen ons en u, o kinderen van Ruben en kinderen van Gad, de rivier den Jordaan, en daarom hebt gij geen deel in den Heer<note n="369">Volgens het begrip der oude volken strekte de eeredienst van den volksgod zich niet uit buiten de grenzen van het land zijner vereerders. De Oostjordaansche stammen, die buiten het eigenlijke land van Israël woonden (Num. XXXIV 1-12), vreesden, dat aldus ook de overige Israëlieten, die het eigenlijke Chanaän bezaten, hen niet zouden beschouwen als rechthebbenden bij den eeredienst van Jehova.</note>. En door deze aanleiding zullen uwe kinderen onze kinderen afkeeren van de vreeze des Heeren. Wij oordeelden derhalve beter</verse>
<verse osisID="Josh.22.26"> en zeiden: Laten wij ons een altaar bouwen, niet voor brandoffers noch om slachtoffers op te dragen,</verse>
<verse osisID="Josh.22.27"> maar tot een getuigenis tusschen ons en u en tusschen ons kroost en uw nageslacht, dat wij den Heer dienen en het recht hebben brandoffers en slachtoffers en vredeoffers op te dragen<note n="370">nl. Op het altaar van den tabernakel; vgl. noot 7.</note>, en opdat morgen uwe kinderen geenszins tot onze kinderen zeggen: Gij hebt geen deel in den Heer.</verse>
<verse osisID="Josh.22.28"> En zoo zij dit willen zeggen, zullen zij hun antwoorden: Ziet het altaar<note n="371">Hebr.: ‘het evenbeeld van het altaar’. De overeenkomst van dit altaar met het altaar des Heeren vóór den tabernakel zal getuigenis afleggen van de godsdienstige gemeenschap tusschen de Oost- en Westjordaansche stammen.</note> des Heeren, dat onze vaderen hebben gemaakt, niet voor brandoffers noch voor offeranden, maar als getuigenis voor ons en voor u.</verse>
<verse osisID="Josh.22.29"> Verre van ons zij dit misdrijf, dat wij ons afwenden van den Heer en zijn voetspoor verlaten door een altaar te bouwen, om brandoffers en offeranden en slachtoffers op te dragen, buiten het altaar van den Heer, onzen God, dat gebouwd is vóór zijnen tabernakel.</verse> 
<verse osisID="Josh.22.30"> Toen dan Phineës, de priester, en de hoofden van het gezantschap van Israël, die met hem waren, dit gehoord hadden, waren zij voldaan, en de woorden der kinderen van Ruben en Gad en van den halven stam Manasses namen zij zeer welwillend op.</verse>
<verse osisID="Josh.22.31"> En Phineës, de zoon van Eleazar, de priester, zeide tot hen: Nu weten wij dat de Heer met ons is, daar gij vrij zijt van deze overtreding; en gij hebt de kinderen van Israël behoed voor de hand des Heeren<note n="372">d.i. Voor den toorn des Heeren. Vgl. v. 18. Dat de Heer met (Hebr.: ‘midden onder’) Israël was, bleek hieruit, dat Hij de Overjordaansche stammen voor den afval had behoed.</note>.</verse>
<verse osisID="Josh.22.32"> En hij keerde met de vorsten terug van de kinderen van Ruben en Gad uit het land Galaäd, aan de grenzen van Chanaän<note n="373">Hebr.: ‘naar het land Chanaän’.</note>, tot de kinderen van Israël en deed hun verslag.</verse>
<verse osisID="Josh.22.33"> En het woord behaagde aan allen, die het hoorden. En de kinderen van Israël loofden God en nimmermeer spraken zij er van, dat zij tegen hen ten strijde zouden trekken en het land hunner bezitting zouden verwoesten.</verse>
<verse osisID="Josh.22.34"> En de kinderen van Ruben en de kinderen van Gad noemden het altaar, dat zij gebouwd hadden, Ons Getuigenis, dat de Heer, ja Hij, God is<note n="374">Hebr.: ‘want getuige is het tusschen ons, dat Jehova God is’. De eigenlijke naam van het altaar schijnt uitgevallen te zijn. Naar eene andere lezing van den grondtekst (door de Syrische vertaling en de Chaldeeuwsche paraphrase gesteund) was de naam van het altaar Getuige (Hebr. Êd), Volgens de Septuagint heeft Josue den naam aan het altaar gegeven.</note>.</verse>
</chapter>
<chapter osisID="Josh.23"> 
<title>Hoofdstuk XXIII.</title><p>Josue roept de Israëlieten samen (v. 1-2). Zijne eerste afscheidsrede. Hij herinnert hen aan den ondervonden bijstand van God, die hun ook in het vervolg niet zal ontbreken, zoo zij den Heer getrouw blijven (v. 2-11). Anders zullen de strafbedreigingen even zeker vervuld worden als de beloften (v. 12-16).</p>
<verse osisID="Josh.23.1"> Toen er nu een lange tijd verloopen was, nadat de Heer vrede had gegeven aan Israël, terwijl alle volkeren in het rond onderworpen waren<note n="375">Hebr.: ‘En het geschiedde na vele dagen, nadat de Heer aan Israël rust gegeven had van al hunne vijanden in het rond’. - De vergadering, waarvan hierna (v. 2) gesproken wordt, is wellicht een voorbereiding geweest tot de in het volgende hoofdstuk beschreven groote volksvergadering te Sichem.</note>, en toen Josue reeds oud en hoogbejaard was,</verse>
<verse osisID="Josh.23.2"> beriep Josue geheel Israël en<note n="376">Het koppelteeken (en) ontbreekt in den grondtekst. Trouwens ook de Vulgaat behoort zoo opgevat te worden, dat geheel Israël in zijne oudsten, (geslachts)hoofden, oversten (Hebr.: ‘rechters’) en beambten (‘sjoterim’; vgl. I 10; III 2; VIII 33) werd opgeroepen. Vgl. XXIV 1.</note> de oudsten en hoofden en oversten en beambten, en sprak tot hen: Ik ben oud geworden en op vergevorderden leeftijd.</verse>
<verse osisID="Josh.23.3"> En gij ziet alles, wat de Heer, uw God, gedaan heeft aan alle volken in het rond, hoe Hij zelf voor u heeft gestreden<note n="377">Vgl. X 14, 42.</note>.</verse>
<verse osisID="Josh.23.4"> En nu, dewijl Hij u door het lot geheel het land heeft toebedeeld, van de oostzijde van den Jordaan af tot de Groote Zee toe, en er nog vele volken overig zijn<note n="378">De grondtekst heeft: ‘ik (Josue) heb toebedeeld’. Verder wordt de zin van den grondtekst hier door de Vulgaat zeer vrij weergegeven.</note>,</verse>
<verse osisID="Josh.23.5"> zoo zal de Heer, uw God, hen verdelgen en wegvagen voor uw aangezicht; en gij zult het land bezitten, gelijk Hij u beloofd heeft.</verse>
<verse osisID="Josh.23.6"> Weest slechts krachtdadig en bezorgd<note n="379">Hebr.: ‘Beijvert u dan zeer’.</note> om alles te volbrengen wat geschreven staat in het boek der wet van Moses, en om daarvan niet af te wijken, noch ter rechter- noch ter linkerzijde,</verse>
<verse osisID="Josh.23.7"> om, na te zijn ingegaan<note n="380">Hebr.: ‘om niet in te gaan’, d.i. om geen gemeenschap met hen te hebben. Vgl. v. 12.</note> tot de volken, die bij u zullen zijn, niet te zweren in den naam hunner goden noch dezen te dienen en te aanbidden;</verse>
<verse osisID="Josh.23.8"> maar hangt den Heer, uwen God, aan, gelijk gij gedaan hebt tot op dezen dag.</verse>
<verse osisID="Josh.23.9"> En alsdan zal<note n="381">Naar den grondtekst wordt hier en in het volgende vers op het verleden gewezen: ‘En Jehova verdreef voor uw aangezicht groote en machtige volkeren’ enz. De Septuagint heeft hier: ‘zal verdelgen’, doch vervolgens heeft ook zij den verleden tijd, terwijl zij achter v. 9 nog bijvoegt: ‘tot op dezen dag’.</note> de Heere God groote en zeer machtige volkeren voor uwe oogen wegnemen, en niemand zal u kunnen wederstaan.</verse>
<verse osisID="Josh.23.10"> Eén van u zal duizend mannen van de vijanden vervolgen, want de Heer, uw God, zal zelf voor u strijden, gelijk Hij beloofd heeft.</verse>
<verse osisID="Josh.23.11"> Weest hiervoor alleen zeer ijverig bezorgd, dat gij den Heer, uwen God, liefhebt.</verse>
<verse osisID="Josh.23.12"> Bijaldien gij de dwalingen wilt aankleven van deze volkeren, die onder u wonen, en met hen huwelijken sluiten en vriendschapsbanden aanknoopen,</verse>
<verse osisID="Josh.23.13"> zoo weet reeds nu, dat de Heer, uw God, hen niet zal verdelgen voor uw aangezicht, maar dat zij u zullen zijn tot een kuil en een valstrik en een struikelblok aan uwe zijde en tot priemen in uwe oogen<note n="382">Hebr.: ‘tot een vangnet en tot een valstrik en tot een geesel in uwe zijden en tot doornen in uwe oogen’. Vgl. Exod. XXIII 33; XXXIV 12; Num. XXXIII 55; Deut. VII 16.</note>, totdat Hij u wegneemt en verdelgt van dit heerlijke land, dat Hij u geschonken heeft.</verse>
<verse osisID="Josh.23.14"> Zie, ik ga thans den weg op der gansche aarde<note n="383">Van alle aardbewoners, d.i.: ik ga sterven.</note>, en gij zult wel met ganscher ziele erkennen, dat van alle woorden, die de Heer beloofd heeft u te zullen doen<note n="384">d.i. Van alle beloften, die de Heer u gedaan heeft.</note>, geen enkel onvervuld is voorbijgegaan.</verse>
<verse osisID="Josh.23.15"> Gelijk Hij dan metterdaad vervuld heeft, wat Hij beloofde, en alles ten goede is uitgekomen, evenzoo zal Hij over u brengen al het kwade, waarmede Hij heeft gedreigd, totdat Hij u wegneemt en verdelgt van dit heerlijke land, dat Hij u geschonken heeft,</verse>
<verse osisID="Josh.23.16"> deswege dat gij overtreedt het verbond van den Heer, uwen God, hetwelk Hij met u heeft gesloten, en vreemde goden dient en hen aanbidt; fluks en snel zal 's Heeren toorn tegen u oprijzen en zult gij weggenomen worden van dit heerlijke land, dat Hij u geschonken heeft<note n="385">Vgl. de strafbedreigingen tegen het afvallige Israël, Deut. XXVIII 15-68 en XXIX 24-28.</note>.</verse>
</chapter>
<chapter osisID="Josh.24">
<title>Hoofdstuk XXIV.</title>
<p>Vergadering te Sichem (v. 1). Laatste afscheidsrede van Josue. Herinnering aan de weldaden Gods tot aan de verovering van Chanaän (v. 2-13); de daaruit voortvloeiende plicht van getrouwheid aan God (v. 14); voor de keuze gesteld, welken God het zal dienen, belooft Israël herhaaldelijk trouw aan den Heer (v. 15-24). Vernieuwing van het verbond en wegzending van het volk (v. 25-28). Dood van Josue (v. 29-30). Israël dient den Heer (v. 31). Begrafenis der beenderen van Joseph (v. 32). Dood van Eleazar (v. 33).</p>
<verse osisID="Josh.24.1"> En Josue verzamelde alle stammen van Israël te Sichem, en hij riep de oudsten en hoofden en rechters en beambten, en zij stelden zich voor den Heer<note n="386">Sommigen meenen, dat voor deze gelegenheid de ark des verbonds van Silo naar Sichem is overgebracht; anderen verklaren de uitdrukking voor den Heer (eigenlijk ‘voor het aangezicht des Heeren’) uit de heiligheid dezer plaats, waar God aan Abraham was verschenen en waar door dezen, evenals ook later door Jacob, een altaar was opgericht; vgl. Gen. XII 6-7; XXXIII 18-20. In de nabijheid van Sichem had Josue ook het eerst de Wet afgekondigd en een altaar gebouwd, waarop hij den Heer offers bracht; vgl. Jos. VIII 30-35 en noot 14 hierna.</note>.</verse>
<verse osisID="Josh.24.2"> En hij sprak tot het volk aldus: Dit zegt de Heer, de God van Israël: Aan gene zijde van de rivier woonden uwe vaderen van den beginne, Thare, de vader van Abraham en Nachor, en zij dienden vreemde goden<note n="387">De rivier is de Euphraat. Van Nachor, den broeder van Abraham, stamden Rebecca, de moeder van Isaäc, en Lia en Rachel, de vrouwen van Jacob, af. De vereering van vreemde goden in het voorvaderlijk geslacht blijkt ook uit Gen. XXXI 19, 34; XXXV 2, 4.</note>.</verse> 
<verse osisID="Josh.24.3"> Ik nam daarom uwen vader Abraham weg uit het gebied van Mesopotamië en voerde hem naar het land Chanaän; en Ik vermenigvuldigde zijn zaad</verse>
<verse osisID="Josh.24.4"> en Ik gaf hem Isaäc en aan dezen wederom gaf Ik Jacob en Esau. Van hen gaf Ik aan Esau het gebergte Seïr ten bezit; Jacob echter en zijne zonen daalden af naar Egypte.</verse>
<verse osisID="Josh.24.5"> En Ik zond Moses en Aäron en sloeg Egypte door vele teekenen en wonderen.</verse>
<verse osisID="Josh.24.6"> En Ik voerde u en uwe vaderen weg uit Egypte en gij kwaamt aan de zee; en de Egyptenaren vervolgden uwe vaderen met wagens en ruiterij tot aan de Roode Zee.</verse>
<verse osisID="Josh.24.7"> Doch de kinderen van Israël riepen tot den Heer, en Hij stelde duisternis tusschen u en de Egyptenaren, en Hij deed de zee over hen komen en zij bedekte hen. Uwe oogen hebben gezien al wat Ik aan Egypte gedaan heb. En langen tijd woondet gij in de woestijn.</verse>
<verse osisID="Josh.24.8"> En Ik voerde u in het land van den Amorrheër, die over den Jordaan<note n="388">Ten oosten van den Jordaan. De bepaling gaat van het tegenwoordige standpunt uit.</note> woonde. En toen zij tegen u streden, leverde Ik hen over in uwe handen, en gij naamt hun land in bezit en gij deedt hen sterven<note n="389">Hebr.: ‘en Ik verdelgde hen van vóór uw aangezicht’; doch ook de Septuagint heeft: ‘gij verdelgdet’.</note>.</verse>
<verse osisID="Josh.24.9"> Toen stond Balac op, de zoon van Sephor, de koning van Moab, en streed<note n="390">d.i. Had oorlogzuchtige plannen. Tot een eigenlijken strijd is het niet gekomen. Vgl. ook Judic. XI 25.</note> tegen Israël. En hij liet Balaäm, den zoon van Beor, roepen om u te vloeken;</verse>
<verse osisID="Josh.24.10"> doch Ik wilde hem niet hooren, maar daarentegen heb Ik door hem u gezegend. En Ik heb u uit zijne hand<note n="391">Uit de hand van Balac.</note> gered.</verse> 
<verse osisID="Josh.24.11"> En gij trokt over den Jordaan en kwaamt bij Jericho. En tegen u streden de mannen dier stad, Amorrheër en Pherezeër en Chananeër en Hetheër en Gergeseër en Heveër en Jebuseër<note n="392">d.w.z. In 't algemeen de bewoners des lands. Vgl. III 10. De verovering van Chanaän wordt hier in een paar trekken geschetst.</note>, en Ik leverde hen over in uwe handen.</verse>
<verse osisID="Josh.24.12"> En Ik zond horzels vóór u uit, en Ik dreef hen weg van hunne plaatsen - de twee koningen der Amorrheërs<note n="393">Bedoeld zijn Sehon en Og (II 10; IX 10), die reeds onder Moses verslagen waren. Vgl. XII 2-6 en de in noot 4 en 5 aldaar aangehaalde plaatsen. Doch deze tusschenzin is waarschijnlijk eene in den tekst geraakte kantteekening van een afschrijver; eensdeels staat hij hier op een verkeerde plaats (hij zou alleen passen bij v. 8), anderdeels is door het voorafgaande hen het voorwerp van den zin reeds uitgedrukt. De Septuagint leest ‘twaalf’ in plaats van twee, vermoedelijk omdat zij, overeenkomstig den samenhang, Westjordaansche koningen bedoelt. Over de horzels zie de aanteekening op Exod. XXIII 28. Door de woorden niet door uw zwaard noch door uwen boog wordt niet gezegd, dat die wapenen niet behoefden gebruikt te worden, maar alleen, dat zij daarmede niet zouden verwonnen hebben zonder Gods wonderbare hulp.</note> - niet door uw zwaard noch door uwen boog.</verse>
<verse osisID="Josh.24.13"> En Ik heb u een land gegeven, waarin gij niet gezwoegd, en steden, die gij niet gebouwd hebt, om er in te wonen; wijn- en olijfgaarden, die gij niet geplant hebt.</verse>
<verse osisID="Josh.24.14"> Nu dan<note n="394">Hier trekt Josue het besluit uit de door hem aangehaalde woorden des Heeren. Uit dit vers blijkt, dat alle afgodische misbruiken, vereering van theraphim (Gen. XXXI 19 noot 5), toovenarij, doodenbezwering enz., nog niet geheel waren verdwenen. Desniettemin kon men over 't algemeen zeggen, dat Jehova alleen gediend werd (vgl. XXIII 8). Over de afgoderij in Egypte zie Ezech. XX 7-8; XXIII 3, 19, 21.</note>, vreest den Heer en dient Hem met een volmaakt en alleroprechtst hart, en doet de goden weg, die uwe vaderen hebben gediend in Mesopotamië en in Egypte, en dient den Heer!</verse>
<verse osisID="Josh.24.15"> Zoo het u echter kwaad toeschijnt den Heer te dienen, de keuze wordt u gegeven; kiest heden naar goeddunken, wien gij bij voorkeur moet dienen: òf de goden, die uwe vaderen in Mesopotamië hebben gediend, òf de goden der Amorrheërs, in wier land gij woont; ik echter en mijn huis, wij zullen den Heer dienen.</verse> 
<verse osisID="Josh.24.16"> En het volk antwoordde en sprak: Verre zij het van ons, dat wij den Heer zouden verlaten en vreemde goden zouden dienen!</verse>
<verse osisID="Josh.24.17"> De Heer, onze God, Hij heeft ons en onze vaderen uitgevoerd uit het land Egypte, uit het huis der slavernij, en Hij heeft voor onze oogen ontzaglijke teekenen gedaan, en Hij heeft ons behoed op geheel den weg, dien wij hebben bewandeld, en onder alle volkeren, door welke wij zijn heengetrokken;</verse>
<verse osisID="Josh.24.18"> en Hij heeft alle natiën verjaagd, den Amorrheër, den bewoner van het land, waarin wij zijn binnengetrokken. Wij zullen derhalve den Heer dienen, want Hij is onze God.</verse>
<verse osisID="Josh.24.19"> En Josue zeide tot het volk: Gij zult den Heer niet kunnen dienen, want Hij is een heilige God en een sterke ijveraar en Hij zal uwe misdaden en zonden niet vergeven<note n="395">Josue stelt opzettelijk den volmaakten dienst van Jehova (vgl. v. 14) als schier onmogelijk voor, eensdeels om de moeilijkheid daarvan voor het tot afgoderij geneigde volk niet te verhelen (vgl. Act. XV 10), anderdeels om zijn volk de verhevenheid en heiligheid van zijnen God en zijnen godsdienst ten volle te doen beseffen. De heiligheid van Jehova verplicht ook zijn volk tot heiligheid (Exod. XIX 6; Lev. XXI 6, 8) en als ijveraar voor zijne eer duldt Hij geene afgoden naast zich (Exod. XX 5; Is. XLII 8). Afval van zijnen dienst wordt niet vergeven (Exod. XXIII 21), d.w.z. blijft niet ongestraft, wat in v. 20 nader wordt verklaard.</note>.</verse>
<verse osisID="Josh.24.20"> Zoo gij den Heer verlaat en vreemde goden dient, zal Hij zich wenden en<note n="396">Deze Hebreeuwsche spreekwijze beteekent: ‘wederom’ ofwel ‘wederkeerig’. Vgl. Deut. XXVIII 60, 63.</note> u kastijden en u verdelgen, nadat Hij u goed gedaan heeft.</verse>
<verse osisID="Josh.24.21"> En het volk zeide tot Josue: Geenszins zoo, als gij zegt, zal het zijn, maar den Heer zullen wij dienen.</verse>
<verse osisID="Josh.24.22"> En Josue sprak tot het volk: Getuigen zijt gij, dat gij zelven u den Heer verkozen hebt om Hem te dienen. En zij antwoordden: Ja, getuigen!</verse>
<verse osisID="Josh.24.23"> Nu dan, zeide hij, doet de vreemde goden weg uit uw midden en neigt uwe harten tot den Heer, den God van Israël.</verse> 
<verse osisID="Josh.24.24"> En het volk zeide tot Josue: Den Heer, onzen God, zullen wij dienen en wij zullen gehoorzaam zijn aan zijne geboden.</verse>
<verse osisID="Josh.24.25"> Josue sloot derhalve op dien dag een verbond en stelde aan het volk geboden en rechten in Sichem<note n="397">Vgl. Exod. XV 25. Josue vernieuwde aldus kort vóór zijnen dood het verbond, gelijk Moses gedaan had in de velden van Moab (Deut. XXIX 1).</note>.</verse>
<verse osisID="Josh.24.26"> Hij schreef ook al deze woorden<note n="398">Ten minste het verslag van deze vergadering, ter voortdurende herinnering aan deze plechtige vernieuwing van het verbond. Men behoeft niet aan te nemen, dat Josue dit op dezelfde boekrol schreef, waarop de wet des Heeren, d.i. de Mosaïsche Wet, geschreven stond. Waarschijnlijk voegde Josue dit verslag bij het verhaal van de verovering van Chanaän en werd voortaan deze boekrol, het oorspronkelijke Boek Josue, bij de boeken van Moses bewaard. Vgl. ook de Inleiding blz. 13.</note> in het boek van de wet des Heeren. En hij nam een zeer grooten steen en plaatste dien onder den eik, die zich op het heiligdom des Heeren bevond<note n="399">Op de heilige plaats bij Sichem, waar ook een altaar stond (zie noot 1). Eik, Hebr. alla (elders êil, êla, êlôn, allôn), volgens anderen een terpentijnboom, volgens sommigen in 't algemeen een groote, altijd groene, ‘heilige’ boom, zooals er in Chanaän meerdere voorkwamen, waaraan eerbiedwaardige herinneringen of godsdienstige voorstellingen waren verbonden en in welker schaduw ook de Israëlieten gaarne de Godheid vereerden, later gewoonlijk, in navolging der Chanaänieten, op afgodische wijze; vgl. Is. I noot 25 en 26. Onder dien boom bij Sichem had weleer Jacob de afgodsbeelden zijner onderhoorigen begraven (Gen. XXXV 4) en waarschijnlijk in zijne nabijheid had Josue de Wet voor het eerst in het land Chanaän afgekondigd (zie Deut. XI 30 Hebr. en Septuagint). Hier werd nu ook de gedenksteen opgericht, die ten eeuwigen dage zou getuigen, dat de Israëlieten hier de vreemde goden afgezworen en de wet des Heeren aangenomen hadden, en die hun in het vervolg door zijn stomme tegenwoordigheid elken afval van God als woordbreuk zou verwijten; want hij had als het ware gehoord (v. 27), dat Josue die wet aan het volk had voorgesteld (v. 25) en dat zij door het volk was aanvaard.</note>,</verse>
<verse osisID="Josh.24.27"> en sprak tot al het volk: Ziet, deze steen zal u ten getuigenis zijn, daar hij gehoord heeft alle woorden des Heeren, die Hij tot u heeft gesproken, opdat gij naderhand het soms niet zoudt willen loochenen en leugenachtig zijn tegenover den Heer, uwen God.</verse>
<verse osisID="Josh.24.28"> En hij liet het volk gaan, een ieder naar zijne bezitting.</verse>
<verse osisID="Josh.24.29"> En na deze gebeurtenissen<note n="400">Een algemeene uitdrukking, waaruit men niet kan besluiten, dat hij terstond daarna gestorven is. Men kan aannemen, dat Josue ongeveer van den leeftijd van Caleb was, die 40 jaren oud was (XIV 7) toen hij met Josue door Moses werd uitgezonden ter verkenning van het land Chanaän (Num. XIV 6). Ruim 38 jaar later volgde Josue Moses op; hij was dus toen omstreeks 78 jaren oud (zie XIV noot 4). Daar hij stierf in den ouderdom van 110 jaar, zal hij ruim 30 jaar aan het hoofd van Israël hebben gestaan. Zijn dood zal dus hebben plaats gehad omtrent het jaar 70 na den uittocht uit Egypte.</note> stierf Josue, de zoon van Nun, de dienstknecht des Heeren, honderd en tien jaren oud;</verse> 
<verse osisID="Josh.24.30"> en zij begroeven hem op de grens van zijne bezitting in Thamnathsare, dat gelegen is in het gebergte van Ephraïm, ten noorden van den berg Gaäs<note n="401">De naam Thamnathsare, Hebr. Thimnath-Serach (zie XIX 50 noot), bestaat uit twee leden. Het eerste lid (Thimna) beteekent ‘aandeel’, het tweede ‘overschot’. De naam dezer plaats heeft dus een merkwaardige geschiedkundige beteekenis: Josue ontving werkelijk het aandeel, dat bij de verdeeling des lands voor hem was overgelaten (XIX 49-50). Het tweede lid van den naam is reeds Judic. II 9 in den grondtekst omgekeerd en Cheres geschreven (de Septuagint heeft daar Thamnathares); cheres beteekent ‘aardewerk’ en ook ‘zon’. Twee uur ten Z.W. van Sichem ligt het Chirbet-el-Fachâchir; het Arabische woord ‘fachâchir’ beteekent ‘aardewerk’ en is dus vertaling van ‘Cheres’. Een uur ten O.N.O. van el-Fachâchir liggen in elkanders nabijheid de dorpen Hares en Kefel-Hares; hier is dus de oorspronkelijke naam Cheres bewaard gebleven. Bij deze dorpen liggen de plaatsen Nebi-Usja (d.i. ‘profeet Usja’ - afkorting van ‘Jehosjua’) en Nebi-Nun. Op de helling van een heuvel bij el-Fachâchir vindt men de ruïne eener Israëlietische begraafplaats, die 18 groote grafkamers bevat, in de rots uitgehouwen. De middelste dezer grafkamers is grooter en sierlijker dan de andere en in het front daarvan vindt men het overblijfsel eener afbeelding van de zon. Het inwendige van deze doodenstad, die wellicht de merkwaardigste is van geheel Palestina, heeft men nog niet kunnen onderzoeken. De heuvel waarop zij gelegen is, heet Dzjebel-el-Amir, d.i. ‘berg van den vorst’ (Josue?). Deze heuvel ligt ten noorden van den Dzjebel-el-Ghassaneh. De uitgang ‘aneh’ is een Arabisch toevoegsel aan het woord Ghass, dat in nauwe betrekking staat tot den naam van den berg Gaäs. Op den top van dien heuvel, ter hoogte van omstreeks 500 meter, staat de zoogenaamde moskee van Sjeik Arsi. Arsi is, zoover men weet, geen persoonsnaam, maar beteekent: sta (of wees) stil! Alles herinnert hier aan Josue. Dat Josue bij Kefel-Hares begraven is, wordt ook door de eensluidende overlevering der Joden getuigd. Zij voegt er bij, dat op het graf van Josue eene afbeelding der zon geplaatst is, ter gedachtenis aan het wonder in Hoofdst. X vermeld, en dat de plaats daaraan haren naam heeft te danken (themunath-cheres = ‘beeld der zon’). - Anderen meenen het graf van Josue te moeten zoeken in het Chirbet-Tibneh (d.i. Thamna, verschillend van dat van XV 10 en XIX 43), 2 uur ten Z. van el-Fachâchir. Daar heeft men eene begraafplaats gevonden, waarin eene verzameling lag van messen en andere voorwerpen, vervaardigd uit de daar voorkomende kei- en kalksteen, en men brengt dit feit in verband met het verhaal, hetwelk de Septuagint hier bijvoegt, dat nl. de kinderen van Israël de XXI 40 (zie noot 25 aldaar) vermelde steenen messen bij het lijk van Josue in het graf gelegd hebben en dat deze ‘daar zijn tot op dezen dag’.</note>.</verse>
<verse osisID="Josh.24.31"> En Israël diende den Heer al de dagen van Josue en van de oudsten, die langen tijd na Josue hebben geleefd en die al de werken des Heeren kenden, welke Hij gedaan had in Israël<note n="402">Zij waren daarvan persoonlijk getuige geweest. Zie Judic. II 7, waar dit vers beter op zijn plaats is dan hier; wellicht is het van daar hierheen gekomen.</note>.</verse> 
<verse osisID="Josh.24.32"> Ook begroeven zij het gebeente van Joseph, dat de kinderen van Israël hadden medegenomen uit Egypte, te Sichem, in het stuk land, dat Jacob gekocht had van de kinderen van Hemor, den vader van Sichem, voor honderd jonge schapen, en het was<note n="403">Namelijk dat stuk land, of Sichem. Zoo heeft de Vulgaat met de oude vertalingen; de grondtekst heeft thans: ‘en zij (de beenderen van Joseph) waren’ enz. Jonge schapen, zie Gen. XXXIII noot 11. - Deze begrafenis te Sichem had vermoedelijk reeds vroeger plaats gehad, doch wordt eerst hier verhaald.</note> in het bezit der kinderen van Joseph.</verse>
<verse osisID="Josh.24.33"> Ook Eleazar, de zoon van Aäron, stierf; en zij begroeven hem in Gabaäth van Phineës, zijnen zoon, hetwelk hem gegeven werd in het gebergte Ephraïm<note n="404">De Hebreeuwsche naam Gibeath-Pinechas beteekent ‘heuvel van Phineës’; de Septuagint heeft ‘Gabaär’. Vgl. Exod. VI 25. Daar in Ephraïm geene priestersteden lagen (vgl. XXI 4, 10-19), is het vermoeden niet ongegrond, dat het hier genoemde gebergte (van) Ephraïm niet het bekende gebergte van dien naam is en dat Ephraïm eene andere schrijving is voor Ephron (XV 9), waarvoor men ook elders aanduidingen meent te vinden. - De Septuagint leest: ‘hetwelk hij (Eleazar) hem (Phineës) gegeven had’. Zij voegt hier verder bij: dat de kinderen van Israël ‘te dien dage’ de ark in hun midden ronddroegen; dat Phineës Eleazar opvolgde in het priesterschap en bij zijnen dood in ‘zijn Gabaär’ werd begraven; dat de Israëlieten naar hunne woonplaatsen gingen en tot afgoderij vervielen, waarna zij werden overgeleverd in de macht van Eglom, koning van Moab, die achttien jaar over hen heerschte (vgl. Judic. III 12-14).</note>.</verse>
</chapter>
</div>
	<div canonical="true" osisID="Judg" type="book">
		<title short="Rechters" type="main">Het boek der rechters</title>
		<title>Inleiding</title>
		
<p><hi type="bold">H</hi>et Boek der Rechters, in het Hebr. <hi type="cursief">Sjophetim,</hi> verhaalt gebeurtenissen uit den tijd tusschen Josue en Samuel. Het draagt dien naam omdat de personen, die gedurende dien tijd in Israël op den voorgrond traden, ‘Rechters’ genoemd zijn (II 16 volg.), terwijl ook bedoeld tijdvak in de geschiedenis van Israël de ‘tijd der Rechters’ heet (vgl. Ruth I 1; IV Reg. XXIII 22). Geen dezer personen draagt echter in het Boek zelf den titel van ‘rechter’; alleen wordt van hen gezegd dat zij Israël ‘richtten’. Hetzelfde wordt gezegd van Heli (I Reg. IV 18) en van Samuel (ald. VII 15, 16, 17). De laatste stelt zijne zonen aan als ‘rechters over Israël’ (ald. VIII 1-2). Als er sprake komt van een koning, moet deze de Israëlieten ‘richten’ (ald. v. 5 en 6): daarna echter heet zijn ambt ‘koning zijn’ d.i. ‘regeeren’ (v. 9 en 11).</p>
<p>Den zuiveren zin van ‘rechtspreken’ heeft het woord <hi type="cursief">sjaphat</hi> in Judic. IV 4-5 bij Debbora. Daar de rechtspraak uitteraard behoorde bij het ambt van een vorst of machthebbend persoon, kreeg het woord ook den zin van bestieren of ‘regeeren’ (vgl. III Reg. III 9) en werd ‘rechter’ een synoniem van ‘opperhoofd’ (Is. XL 23), ‘vorst’ (Mich. VII 3), ‘koning’ (Ps. II 10). Volgens Deut. XXV 2 heeft ‘de rechter’ ook de macht om het gevelde vonnis uit te voeren. Waar het in het  Boek der Rechters van Jephte (XII 7) en van de ‘kleine rechters’ (X 2, 3, XII 9, 11, 13 en 14) heet dat zij zooveel jaren ‘Israël hebben gericht’, daar stellen wij ons deze ‘rechters’ voor als opperhoofden met meer of minder uitgebreid rechts- en machtsgebied naar het model der tegenwoordige Arabische scheiks. II 16 wordt gezegd dat God, wanneer de Israëlieten in verdrukking waren, hun ‘rechters’ opwekte en hen door dezen <hi type="cursief">redde</hi><note n="406">Naar de Septuag. is ‘Jahwe’ hier onderwerp, vgl. v. 18. - Sjaphat beteekent dikwijls iemand helpen door hem recht te verschaffen, nl. door een billijke, gunstige rechtspraak, b.v. weduwen en weezen (Is. I 17, 23 enz.); vandaar ook meer algemeen redden. Zoo is het rechtdoen van God de redding der zijnen, zie III Reg. VIII 32.</note> uit de hand hunner vijanden. De ‘rechters’ waren ‘redders’, vgl. III 9-10. Den zin van ‘redden’ heeft <hi type="cursief">sjaphat</hi> ook I Reg. XXIV 16<hi type="cursief">b</hi> en II Reg. XVIII 19, 31. De zoogenaamde ‘groote rechters’: Othoniël, Aod, Debbora en Barac, Gedeon, Jephte, waren inderdaad personen, die in tijden van nood opstonden als strijders voor de verdrukte stammen, terwijl zij daarna, zoolang zij leefden, ‘Israël richtten’. Wat dit beduidt leeren wij nog uit I Reg. VIII 20, waar men van den toekomstigen koning zegt: ‘onze koning zal ons richten en vóór ons uitgaan en onze oorlogen strijden’. Niets natuurlijker dan dat een ‘rechter’, die als redder in Israël was opgetreden, gedurende zijn leven gezag en rechtsmacht behield. Zijn de formules, waarin dit in ons boek gezegd wordt, ook redactioneel, het pleit niet voor ‘historisch-critischen’ zin het <hi type="cursief">feit</hi> te loochenen. Ook de onderstelling, dat na den dood des rechters, dus bij gemis van een voldoend repressief gezag, afgoderij en zedenbederf weer vrijer rondwoekerden in Israël, is geenszins onwaarschijnlijk en behoeft geen zuivere ‘voorstelling’ van een redactor te zijn; vgl. XVII 6 en XXI 24 <hi type="cursief">b</hi> (Vulg.) met de aanteekeningen.</p>
<p>Van Samgar wordt III 31 gezegd: ‘ook hij <hi type="cursief">redde</hi> (niet “richtte”) Israël’. De reden van dit gezegde is een enkele heldendaad, die daar verhaald wordt. Wegens deze daad is hij blijkbaar opgenomen in de lijst der ‘rechters’<note n="407">Door de formule ‘na dezen was’, evenals de ‘kleine rechters’. Daar de tekst veeleer bij XVI 31 behoort (zie de noot ald.), is met ‘dezen’ wel Samson bedoeld.</note>. Meerdere zulke heldendaden heeft Samson (XIII-XVI) verricht. Wanneer nu van Samson gezegd wordt, dat hij ‘in de dagen der Philistijnen Israël <hi type="cursief">richtte</hi> gedurende twintig jaar’ (XV 20, vgl. XVI 31), dan behoeft dit niets anders te beteekenen dan dat hij in dien tijd op <hi type="cursief">zijne</hi> wijze optrad tegen de Philistijnen, Israël's verdrukkers, en door hen gevreesd werd, hoewel ook een soort rechterschap bij Samson niet is uitgesloten (zie XVI noot 40).</p>
<p>Een aaneengeschakeld verhaal der geschiedenis van het tijdvak der Rechters, van Josue af tot aan den dood van Samson, geeft ons Judic. II 6 - XVI 31. Van Samson wordt XIII 5 gezegd dat hij zou ‘beginnen Israël te redden uit de hand der Philistijnen’. Deze overheersching der Philistijnen (v. 1 ald. en X 7) kan geene andere zijn dan die waaronder Israël nog zuchtte in de dagen van Heli en Samuel. Van het begin dezer overheersching wordt in het Boek Samuel niet gerept; zij  wordt daarentegen onder Heli als bestaande <hi type="cursief">ondersteld</hi> (vgl. I Reg. IV 1 en 9) en was aan den lezer blijkbaar bekend. Dit doet vermoeden dat er in den tijd van den schrijver der boeken Samuel een schriftwerk bestond, waarin van de Philistijnsche verdrukking verhaald werd en waarbij het zijne zakelijk aansloot. De eerste zeven hoofdstukken van I Reg. geven ons dan ook de geschiedenis - met wat daarmede samenhangt - van de geweldige worsteling, die Israël te voeren had tegen de Philistijnen, en Samuel is de ‘rechter’ (ald. VII 6 en 15-17), die Israël van hun juk verlost (zie ald. noot 14). De ‘vernedering’ van de Philistijnen door Samuel wordt I Reg. VII 13 op dezelfde wijze vermeld als die van andere volken, die Israël verdrukt hadden, in het Boek der Rechters; men vergelijke met dezen tekst Judic. III 30, IV 23-24, VIII 28, XI 33. Bovendien toont het verhaal der geschiedenis van de geboorte en de kindsheid van Samuel een onmiskenbare overeenkomst met het betreffende verhaal aangaande Samson. Men vergelijke I Reg. I 1 met Judic. XIII 2:</p>
<p><hi type="cursief">Er was een man van Ramatha-Sophim.... en zijn naam was Elcana - Er was een man van Saraä, van Dan's geslacht, en zijn naam was Manoach.</hi> Anna, de meest beminde vrouw van Elcana, <hi type="cursief">had geen kinderen;</hi> de vrouw van Manue <hi type="cursief">was onvruchtbaar en had niet gebaard.</hi> Daarna komt in beide geschiedenissen het verhaal van de ontvangenis en geboorte van een zoon, door Elcana's vrouw afgebeden en haar door den hoogepriester toegewenscht, aan de vrouw van Manue toegezegd door den Engel des Heeren. Beide kinderen moeten <hi type="cursief">nazireërs</hi> zijn: die van Anna krachtens hare gelofte, die van Manue's vrouw krachtens het gebod des engels, telkens uitgedrukt door de woorden: <hi type="cursief">het ijzer zal niet over zijn hoofd gaan</hi> (resp. v. 11 en v. 5). Van Anna heet het dan: <hi type="cursief">En na verloop van dagen ontving Anna en baarde eenen zoon, en zij noemde zijnen naam Samuel</hi> (v. 20). En van de vrouw van Manue: <hi type="cursief">En op den bepaalden tijd baarde de vrouw eenen zoon, en zij noemde zijnen naam Samson</hi> (v. 23 <hi type="cursief">b</hi> - 24, zie noot 20 ald.). <hi type="cursief">En de knaap Samuel werd groot bij den Heer</hi> (I Reg. II 21). <hi type="cursief">En de knaap werd groot en de Heer zegende hem</hi> (Judic. XIII 24). Daarna loopt hunne levensgeschiedenis uiteen. Samson wordt door den Geest des Heeren gedrongen om strijd te zoeken met de Philistijnen; hij <hi type="cursief">begon,</hi> op zijne, zeer eigenaardige, wijze, Israël te wreken, telkens door zich zelven te wreken, en bij zijnen dood deed hij meer Philistijnen sterven ‘dan hij bij zijn leven gedaan had’ (Judic. XVI 30). Samuel wordt door den Heer geroepen als profeet (I Reg. III), en na nieuwe bange tijden verslaat Israël, door hem tot God bekeerd en door zijn gebed gesteund, den verdrukker, zoodat ‘de hand des Heeren drukte op de Philistijnen al de dagen van Samuel’ (ald. VII 13). Samson en Samuel beiden ‘richtten Israël’. Wat ons I Reg. I-VII verhaald wordt, behoort dus bij de geschiedenis van den ‘tijd der Rechters’ en wordt ook door het plan van het Boek der Rechters, dat van Israël's verdrukking door de Philistijnen spreekt, maar ons niet - zooals bij de andere verdrukkingen - de verlossing verhaalt, als voltooiing geëischt; zie Judic II 14-16, 18. De eerste zeven hoofdstukken van I Reg. zouden dus uitmuntend passen aan het eind van het Boek der Rechters in plaats van het aanhangsel XVII-XXI, en  het slot van I Reg. VII zou ook het Boek der Rechters waardig besluiten. I Reg. VIII bereidt de instelling van het <hi type="cursief">koningschap</hi> voor.</p>
<p>Men kan aannemen dat I Reg. I-VII oorspronkelijk bij het Boek der Rechters heeft behoord, en dan heeft <hi type="cursief">dezelfde</hi> schrijver (redactor) het geschiedverhaal voortgezet in het volgende boek, het Boek Samuel, dat dan met cap. VIII begon; want de geschiedenis van Samuel vindt daar hare voortzetting en voltooiing. Men kan echter ook vermoeden dat de schrijver de geschiedenis van Samuel bijeen heeft willen houden en daarom het nieuwe boek met cap. I is begonnen, doch in aansluiting aan het Boek der Rechters, dat met cap. XVI eindigde. Wegens den aanleg van dit boek, waardoor het verhaal van het einde der Philistijnsche overheersching geëischt wordt<note n="408">Ook het smeeken van Israël tot God tegen het einde der verdrukking, dat in Judic. telkens terugkeert, ontbreekt I Reg. VII niet; daar ‘roept’ Israël tot Jahwe, hier ‘roept Samuel tot Jahwe voor Israël’ (v. 9). Vgl. ook de rede van Samuel en het gevolg daarvan (v. 3-4) met de overeenkomstige teksten in Judic. (II 1-5, VI 8-10, X 11-16).</note>, is ook in dit geval dezelfde schrijver aan te nemen.</p>
<p>Het eigenlijke, door één plan verbonden, dus redactioneel bijeen behoorende Boek der Rechters begint II 6 en eindigt XVI 31. De geschiedenis der Rechters begint III 7; daaraan gaat een passende inleiding vooraf (II 6 - III 6), die inzet bij het slot der geschiedenis van Josue (Jos. XXIV 28-31). De grondwaarheid, waarop de inhoud van ons boek steunt en waarvan de lezer doordrongen moet worden, is: God straft die van Hem afvalt en is barmhartig voor wie zich weer tot Hem bekeert. Deze waarheid past de schrijver toe op Israël, en de bevestiging ervan toont hij ons door de verhalen die hij geeft uit Israël's geschiedenis in het tijdvak der Rechters<note n="409">Bij één verhaal komt deze waarheid meer uit in de persoonlijke geschiedenis van den rechter, nl. bij dat over Samson. Daarom past de geschiedenis van Samson ook reeds op zich zelve in het kader van het boek.</note>. Het telkens terugkeerende thema luidt met geringe variatie: de Israëlieten deden wat kwaad was in de oogen des Heeren - toen ontstak de toorn des Heeren tegen hen en Hij leverde hen over aan hunne vijanden - daarna riepen zij tot den Heer en Hij verhoorde hen - en Hij verwekte hun eenen redder (rechter), die hen verloste en in wiens tijd zij rust en vrede genoten. In dit raam zijn telkens de ‘groote rechters’ gevat; ook Samson en Samuel samen passen daarin door de voltooiing in I Reg. VII 13-15 (vgl. Judic. X 7 en XIII 1).</p>
<p>Hoewel de verschillende deelen van dit eigenlijke ‘Boek der Rechters’ worden samengehouden en gedragen door de gedachte, die de strekking van het boek uitmaakt, zijn toch die deelen op zich zelf niet aan dezelfde hand toe te schrijven, die het werk in dezen vorm gebracht heeft. De stijl en de gedachtenkring van dezen schrijver komen overeen met die van het Boek Deuteronomium en niet ten onrechte noemt men hem den ‘deuteronomistischen redactor’ van het Boek der Rechters. Welken oorsprong nu het Boek Deuteronomium in zijn tegenwoordigen vorm ook moge hebben, zeker is dat het eerst na Josias, onder wien het omstreeks 624 v.Chr. in den tempel gevonden of teruggevonden  werd (IV Reg. XXII 8 volg.), krachtigen invloed op de Hebreeuwsche litteratuur heeft uitgeoefend. Men beweert derhalve niet zonder grond dat het Boek der Rechters in het ‘deuteronomistische’ schema, waarin het gevat is, dagteekent uit den tijd na Josias. De afzonderlijke verhalen, die daarin zjjn opgenomen en slechts hier en daar de deuteronomistische hand verraden, zijn door dezen schrijver aan oude bronnen ontleend en schier onveranderd opgenomen; alleen het verhaal van het rechterschap van Othoniël en de aanleiding daartoe (III 7-11) is blijkbaar geheel gesteld in de termen van het schema en bijgevolg aan den deuteronomistischen schrijver toe te kennen, hoewel het daarom geenszins zonder historische waarde is (zie III noot 18). Ook de inleiding (II 6 - III 6) gaat meermalen rechtstreeks op oude bronnen terug.</p>
<p>Naar allen schijn heeft de deuteronomistische redactor de verschillende verhalen zoo geordend en verbonden, dat zijn werk een doorloopend verhaal vormde van Israël's geschiedenis gedurende het tijdvak der Rechters. De lezer krijgt den indruk dat elke verdrukking geheel Israël betrof en dat elke rechter over geheel Israël zijn ambt uitoefende. De verschillende verdrukkingen en rechtersregeeringen zijn zelfs door getallen van jaren in chronologisch verband gebracht en als afwisselend op elkaar volgend voorgesteld. Daarom zijn ook Abimelech (IX) en de ‘kleine rechters’, op wie het schema niet rechtstreeks van toepassing is, in dit boek op hun plaats: zij behooren tot het <hi type="cursief">geschied</hi>verhaal. Een doorloopend geschiedverhaal is de <hi type="cursief">vorm</hi>, waarin de deuteronomistische schrijver de in zijne bronnen vermelde gebeurtenissen, personen en jaargetallen heeft ondergebracht, en zoo gaf hij, om voor dit tijdvak de betrekkingen te schetsen tusschen God en zijn volk, den lezer een geleidelijk en samenhangend verhaal van de ‘geschiedenis der Rechters’. Daarmede is niet gezegd - en de oude geschiedschrijvers, die de overgeleverde verhalen steeds in een zeker verband te boek stelden, bedoelden zulks allerminst<note n="410">Hoeveel vrijheid in dit opzicht zelfs de Evangelisten gebruikten, blijkt uit de Evangeliën bij onderlinge vergelijking.</note> - dat deze orde ook de historische orde der feiten is. Afgezien nog van de vrijheid, die men heeft om aan dezen deuteronomistischen schrijver, die niet de redactor van het tegenwoordige Boek der Rechters is, al of niet goddelijke inspiratie toe te kennen<note n="411">Er is echter niets tegen om aan dit en andere oude bronwerken van den Bijbel een geïnspireerd karakter toe te kennen, als zijnde door profetische mannen geschreven.</note>, dwingt ons niets om dit aan te nemen. En bij nader toezien blijkt uit de verschillende verhalen dat de orde van het boek niet de orde der geschiedenis behoeft te zijn en waarschijnlijk ook meermalen niet <hi type="cursief">is.</hi> Zoo hebben telkens slechts enkele stammen van de beschreven verdrukking te lijden, zoodat andere hunne vrijheid moeten behouden hebben. Ook is het niet aannemelijk dat de verschillende rechters over <hi type="cursief">geheel</hi> Israël rechtsmacht hebben uitgeoefend. Zij ‘richtten’ den stam of de stammen, tot wier redding zij waren opgestaan en die zij in den bevrijdingsoorlog hadden aangevoerd, en het is niet waarschijnlijk dat hun erkend ambtsgebied zich verder uitsrekte. De  rechtsmacht der ‘kleine rechters’ schijnt tot de omstreken hunner woonplaats beperkt te zijn geweest. Samuel stelde zijne zonen aan tot ‘rechters te Bersabeë’, heel in het zuiden des lands; en terwijl hij zelf ‘rechter over Israël’ bleef, waren ook zij ‘rechters over Israël’ (I Reg. VIII 1, vgl. VII 15). Zoo zullen ook de oude Rechters in verschillende deelen des lands meermalen gelijktijdig geleefd en ‘Israël gericht’ hebben. Zoo kunnen ook verschillende stammen soms gelijktijdig van verschillende verdrukkingen te lijden hebben gehad.</p>
<p>Aan de ‘deuteronomistische’ inleiding gaat in ons Boek der Rechters eene andere inleiding (I 1 - II 5) vooraf, die aan den lateren redactor moet worden toegeschreven. ‘Toen men het boek wilde opnemen in de rij der werken, die de geheele geschiedenis van het volk Gods van zijn verste oorsprongen af omvatten, kon het nuttig schijnen het te laten voorafgaan van eene inleiding, die een algemeene schets gaf van den toestand op het oogenblik, waarmede het boek begon, en die nadruk legde op het gevaar van het verkeer en de verbintenissen met de bevolking des lands’ (Lagrange). Deze inleiding geeft niet zoozeer een verhaal van de veroveringen onder of na Josue, maar veeleer naar aanleiding van die veroveringen, waarvan zij enkele vermeldt, een soort opsomming van hetgeen de Israëlieten in dat opzicht hadden <hi type="cursief">moeten</hi> doen, maar niet gedaan hebben, terwijl zij den Israëlieten door den ‘Engel des Heeren’ (II 1-3) doet verwijten dat zij zelven er schuld aan droegen dat zij het niet <hi type="cursief">konden,</hi> wijl God hen niet hielp. Deze inleiding ontleent haren inhoud grootendeels aan zeer oude bronnen, en ook waar in het Boek Josue hetzelfde verhaald wordt, schijnt ze niet uit dit boek te putten, maar rechtstreeks uit de bronnen, waaruit ook de schrijver of redactor van Josue moet geput hebben. Minstens ééne van de aanteekeningen (I 21) uit die bronnen dagteekent uit den tijd vóór de verovering van Jerusalem door David<note n="412">Zie XIX noot 17. Hiernaar verbetere men I noot 18.</note>.</p>
<p>Aan het slot van het Boek der Rechters staan twee verhalen, die in het kader van het bestaande boek niet pasten en daarom door den redactor er als aanhangsels aan zijn toegevoegd. Het eerste (XVII-XVIII), de geschiedenis van Michas en de Danieten, verklaart hoe de Danieten in het noorden van Palestina zijn gekomen en hoe het heiligdom van Dan aldaar ontstaan is. Het tweede (XIX-XXI) verhaalt hoe in een oorlog met de andere stammen, die ontstaan was naar aanleiding van een afschuwelijk misdrijf, door Benjaminieten van Gabaä gepleegd, de stam Benjamin bijna geheel werd uitgeroeid en op welke wijze men toch nog voor zijn behoud heeft gezorgd. Beide verhalen schijnen onder het kenmerkende opschrift (misschien ook onderschrift): <hi type="cursief">In die dagen was er geen koning in Israël,</hi> afzonderlijk in de wandeling te zijn geweest - getuige de sterke glosseering, die zij hebben ondergaan. Ook deze twee verhalen stammen oorspronkelijk uit zeer oude bronnen. Het Boek Ruth (‘In de dagen toen de Rechters richtten’, I 1) schijnt tot dezelfde categorie van werken te behooren<note n="413">Karakteristiek is het dat in alle drie verhalen Bethlehem van Juda, de geboorteplaats van David, voorkomt. In Ruth (bijzonderlijk ter eere van David en zijn voorgeslacht geschreven) en in het tweede verhaal van Judic. treedt de gastvrijheid en goedaardigheid der Bethlehemieten op den voorgrond; in het eerste wordt de Leviet er niet beter op dat hij Bethlehem verlaat. In het tweede staat daarenboven het misdadige Gabaä, Saül's geboorteplaats, tegenover Bethlehem.</note>.</p> 
<p>Bij de ontleding van het Boek der Rechters meenen de critici - ook katholieke - stukken van denzelfden aard te ontdekken als waaruit de Pentateuch en het Boek Josue zouden zijn samengesteld. Men onderscheidt eene ‘Elohistische’ (E) en eene ‘Jahwistische’ (J) bron (zie Inl. op den Pentateuch blz. 4), een ‘Deuteronomistischen’ (Rd) en een ‘Priesterlijken’ redactor (P), welke laatste de eigenlijke redactor, de geïnspireerde schrijver van ons boek zoude zijn en daarom eenvoudig als R wordt aangeduid.</p>
<p>Wat de oude bronnen J en E betreft, men meent te moeten aannemen dat elk dezer twee schriftwerken de oude geschiedenis van Israël en hare oorsprongen bevatte (met kenmerkend verschil in aard en strekking), dat daarna een redactor (Rje) beide geschriften tot één (JE) heeft samengewerkt en dat dit laatste werk de voornaamste bron is geweest, waaruit de samenstellers van den Pentateuch, Josue<note n="414">De Pentateuch en Josue samen (als één doorloopend werk gedacht) noemt men den ‘Hexateuch’ (d.i. ‘zesdeelig boek’). Er is in werkelijkheid niets tegen om een dergelijken oorsprong van de ‘Hexateuch’ (vgl. ook Inl. op Josue blz. 13-14) aan te nemen. De J- en E-schrijvers hebben natuurlijkerwijze ook bestaande oude geschriften - wetten en verhalen - van Moses en Josue in hunne werken opgenomen of verwerkt en goede tradities geboekstaafd.</note> en Rechters hebben geput. Wat den ouderdom van deze twee bronnen betreft zegt Pater Lagrange: ‘Zoo er datums moesten genoemd worden, zouden wij geen enkele reden zien om de redactie van den Elohist later te stellen dan de regeering van David, en van den Jahwist zouden wij hetzelfde zeggen, zonder tusschen hen, wat het Boek der Rechters<note n="415">Ook bij den “Hexateuch” loopen de meeningen aangaande prioriteit van J of E uiteen.</note> betreft, een beslissenden grond voor prioriteit te ontdekken. De Elohist staat eer in verband met de school van Samuel, de Jahwist met het militaire hof van David’. - Zoo komt de onbevooroordeelde critiek tot slotsommen, waarbij de geschiedkundige waarde van het Boek der Rechters even hoog staat als wanneer men met den Talmud het boek in zijn geheel aan Samuel toeschrijft.</p>
<p>Tot ons bestek behoort het niet, het werk naar zijne bronnen te ontleden en ‘historisch-critisch’ te beoordeelen. In de aanteekeningen spreken wij van die bronnen alleen wanneer zulks voor het goede begrip van den tekst wenschelijk is. Doch eenige bemerkingen aangaande den aard en de geloofwaardigheid der verschillende verhalen mogen wij niet achterwege laten. Daar echter de boeken der H. Schrift geen gewoon menschenwerk zijn, maar, ‘onder inspiratie van den H. Geest geschreven, God tot Auteur hebben’ (Conc. Vatic. Sess. III cap. II, De revel.), meenen wij daaraan een enkel woord over revelatie en inspiratie te moeten laten voorafgaan. - Hoewel eene verhandeling over  de inspiratie der H. Schrift meer tehuis behoort in eene <hi type="cursief">Introductio generalis,</hi> als waartoe ons werk zich niet leent, treedt de betreffende quaestie toch bij het Boek der Rechters zoodanig op den voorgrond, dat schrijver dezes gemeend heeft haar niet geheel onbesproken ter zijde te mogen laten, vooral met het oog op enkele daarop betrekking hebbende bemerkingen, die reeds in de aanteekeningen voorkomen en die door den lezer zouden kunnen misverstaan of zelfs misduid worden. Aangezien echter de katholieke godgeleerden en schriftverklaarders in dezen nog uiteenloopende gevoelens zijn toegedaan, beschouwe men de volgende korte uiteenzetting slechts als een <hi type="cursief">geheel persoonlijke</hi> bijdrage ter verklaring van sommige <hi type="cursief">verhalen</hi> van het <hi type="cursief">Oude Testament</hi> in verband met de inspiratie.-</p>
<p>God heeft ‘de geheimen zijner godheid, wijsheid en barmhartigheid langs bovennatuurlijken weg geopenbaard’ en ‘die bovennatuurlijke openbaring is vervat zoo in ongeschreven overleveringen als in geschreven boeken, die heilige en canonieke boeken genoemd worden’ (Enc. <hi type="cursief">Providentissimus).</hi> Waarheden, die het voorwerp dezer bovennatuurlijke openbaring uitmaakten, zijn derhalve, wat de geïnspireerde schrijvers der H. Schrift betreft, òf aan deze schrijvers door God op bovennatuurlijke wijze <hi type="cursief">bekend gemaakt</hi> òf, in zoover zij reeds vroeger door God waren geopenbaard, door deze schrijvers te boek gesteld: in beide gevallen hebben die schrijvers, onder den invloed van een bijzonderen goddelijken bijstand, dien men <hi type="cursief">inspiratie</hi> noemt (‘ingeving’ is geen juiste vertaling), die waarheden ook volkomen onvervalscht opgeteekend. Inspiratie is geheel iets anders dan revelatie. Iemand, die eene hetzij aan hem zelven of aan anderen gereveleerde waarheid opschrijft, behoeft daarbij geenszins geïnspireerd te zijn. Van den anderen kant kan een geïnspireerd schrijver ook onder den invloed der inspiratie zaken opschrijven die noch aan hem noch aan anderen door God gereveleerd zijn: zaken die niet alleen tot het gewone menschelijk weten behooren, maar waarvan de kennis ook geheel op de meest gewone menschelijke wijze zoowel door hem als door anderen is verworven<note n="416">Lees de voorrede van den schrijver van II Mach. (II 20 volg.) en die van Lucas.</note>. Een bijbelboek, waarin niets voorkomt wat door God gereveleerd is, is evengoed geïnspireerd als elk ander en is evenzeer het woord Gods, al zou het ook overigens door niets van een gewoon menschelijk geschrift onderscheiden zijn.</p>
<p>Brengt de inspiratie mede dat alles, wat de geïnspireerde schrijver zegt, <hi type="cursief">waar</hi> is? Het antwoord moet bevestigend luiden, want des schrijvers woord is ook het woord Gods, en het woord Gods is waarachtig. Het <hi type="cursief">woord</hi> van den schrijver moet echter worden genomen in den <hi type="cursief">zin</hi> van den schrijver; in een <hi type="cursief">anderen</hi> zin is het niet het woord van den schrijver, dus ook niet het woord van God; het woord Gods komt tot ons door en in het woord van den schrijver, en het is het woord van den schrijver alleen in den <hi type="cursief">zin</hi> van den schrijver. De zin van den schrijver, d.i. de geheele gedachte die hij ons wil mededeelen, is echter bijna nooit in één materiëel woord, meermalen zelfs niet in één of meerdere  volzinnen uitgedrukt. Soms kan de gedachte, die hij wil te kennen geven, slechts worden opgemaakt uit de strekking van zijn geschrift of zijn verhaal. Als Christus ons verhaalt van den verloren zoon, dan wil Hij ons niet meedeelen dat er eens zulk een ‘verloren zoon’ was; en de evangelist, die ons dit verhaal van Christus overlevert, wil zulks evenmin zeggen: hij wil alleen dat zeggen wat Christus wilde zeggen. Als de apostel Judas ons (uit het door hem niet genoemde apocriefe ‘Boek Henoch’) verhaalt dat Henoch, ‘de zevende van Adam’, gezegd heeft: ‘Zie de Heer komt met zijne heilige myriaden’ enz. (Ep. Jud. v. 14-15), dan wil hij niet leeren dat Henoch dit <hi type="cursief">werkelijk</hi> gezegd heeft; en wanneer hij (uit een ander apocrief boek, ‘de Hemelvaart van Moses’) verhaalt dat de aartsengel Michaël met den duivel twistte over het lijk van Moses en tot hem zeide: ‘De Heer bestraffe u!’ (ald. v. 9), dan wil hij niet zeggen dat dit <hi type="cursief">werkelijk</hi> gebeurd is. Als een geïnspireerd schrijver van het Oude Verbond - door den H. Geest opgewekt om de bestaande geschreven en ongeschreven verhalen te verzamelen en samen te stellen tot een geregeld verhaal van Israël's oude geschiedenis, met het doel, hetwelk het doel Gods is, om aan zijn volk een nuttig boek te geven, waarin de leiding Gods in de geschiedenis van Gods volk aan het licht treedt en waaruit dat volk voor godsdienst en zeden zijne lessen moet trekken, - eene ‘geschiedenis van Israël’ schrijft, dan wil hij niet zeggen dat al zijne verhalen, tot zelfs in bijzonderheden, als zoodanig <hi type="cursief">historisch</hi> waar zijn. Hij geeft die verhalen uit zijne bronnen voor wat ze zijn en kent er niet méér (historische) waarde aan toe dan zij uit zichzelve of door eene minder of meer gezaghebbende overlevering bezitten, en hij wil ons niet dwingen om er meer waarde aan toe te kennen dan hij zelf. Dat zulke oude verhalen, voor welker historische waarheid hij zelf niet als getuige kan optreden, niet in alle opzichten waar behoeven te zijn, weet hij zelf het best en wisten ook zijne lezers. Het is derhalve ook zijn doel niet - noch, bijgevolg, het doel van God - om ons die verhalen geheel als werkelijke geschiedenis, te geven<note n="417">Feiten als de zondeval van Adam, die tot grondslag strekken van geopenbaarde waarheden, zijn door de Openbaring, die de historische waarheid ervan onderstelt (dus bevestigt) - niet rechtstreeks door de inspiratie op zich zelve - als historisch gewaarborgd. Dat ook de voorstelling of inkleeding, door een in den Bijbel opgenomen verhaal van zulk een feit, tot de Openbaring zou behooren, is een onbewijsbare stelling, doch daaruit volgt geenszins dat zulk eene ‘inkleeding’ (b.v. het paradijsverhaal) op phantasie berust of onhistorisch is.</note>, maar hij geeft ze ons slechts als <hi type="cursief">verhalen</hi> met de voor zijn doel nuttige <hi type="cursief">strekking.</hi> Die strekking is zijne gedachte, die gedachte is de zin door hem bedoeld, door en in <hi type="cursief">dien</hi> zin is het verhaal zijn <hi type="cursief">woord,</hi> en als geïnspireerd woord is het <hi type="cursief">Gods</hi> woord - al ware ook het gansche verhaal aan een niet geïnspireerde bron letterlijk ontleend. En al zou een geïnspireerd schrijver zelf, naar de wijze der oude schrijvers, ook aan een verhaal eene passende inkleeding geven die <hi type="cursief">niet</hi> historisch is, dan zou zijn verhaal toch nog - of liever nog te méér - dezelfde nuttige strekking hebben; want de vrijheid van voorstelling en inkleeding wordt bij den ouden geschiedschrijver, die slechts  een ‘verhaler’ was, ondersteld (vooral in het Oosten). De oude ‘geschiedschrijving’ (zelfs bij Grieken en Romeinen) is niet gelijk te stellen met de ‘critische’ historiographie onzer dagen, en men heeft - ook in ander opzicht - niet het recht om van de goddelijke inspiratie het werk der moderne ‘wetenschap’ te verlangen.</p>
<p>Zoo kunnen de verschillende verhalen van het Boek der Rechters van verschillend historisch gehalte zijn, en volgens de critiek zijn zij het werkelijk. De ongeloovige ‘critiek’ staat echter op een standpunt, dat het onze niet is. Zij gaat uit van het vóóropgestelde oordeel dat noch ware wonderen noch echte profetieën mogelijk zijn (zie de Voorrede van ons werk), steunt derhalve op een vooroordeel, waardoor zij zelfs in tegenspraak staat met de moderne wetenschap, die van de empirie, de ervaring, dus van <hi type="cursief">feiten,</hi> zegt uit te gaan. Noch wonderen noch voorspellingen, die in sommige verhalen van ons boek voorkomen, zijn als zoodanig voor ons een maatstaf bij de beoordeeling der verhalen naar hunne geschiedkundige waarde. Slechts ouderdom en aard der bronnen, waaruit zij geput zijn, alsmede toon, verhaaltrant en strekking der verhalen zelve zijn in dit opzicht onze criteriën. En nu zijn onze verhalen volgens de critici grootendeels ontleend aan de zeer oude, door de ‘critiek’ hoog gewaardeerde en ook (voor hun tijd) geschiedkundig hoog staande J- en E-bronnen. Het lijdt geen twijfel dat deze schrijvers ook met oudere geschreven bronnen, waar zij bestonden, hun nut hebben gedaan. En dat er ook ten tijde der Rechters, en vroeger, in Palestina <hi type="cursief">geschreven</hi> werd, zal wel niemand meer willen loochenen; vgl. de Inleiding op Jos. blz. 13, Judic. VIII 14 (met de noot). In één geval kunnen wij een verhaal (volgens Lagrange uit E) met een ouder schriftstuk vergelijken, nl. de episode onder Debbora en Barac (IV) met het aloude ‘lied van Debbora’ (V). Het is niet zeker dat de verhaler uit dit lied geput heeft, in alle geval hebben andere bronnen hem ten dienste gestaan; maar zijn verhaal kan den toets der vergelijking met het lied doorstaan. Meermalen zal de schrijver (J of E) ook geput hebben uit mondelinge overleveringen en volksverhalen. Zoo schijnt de geschiedenis van Samson, die door toon en aard soms onweerstaanbaar aan de sage doet denken, een door J uit volksvertellingen samengesteld verhaal te zijn; toch blijkt tevens uit het geheele verhaal dat deze schrijver (die trouwens dicht genoeg bij den tijd van Samson stond om het te kunnen weten) den persoon van Samson, zijne wonderbare kracht en zijn strijd met de Philistijnen voor historisch hield, en wij zien geen reden om de heldenstukken, die van hem verhaald worden, in hun geheel voor vruchten der volksverbeelding aan te zien; integendeel moeten Samson's heldendaden, daar hij in ander opzicht geen groot of beroemd persoon was, wiens geschiedenis aanleiding kon geven tot hem verheerlijkende sagen, de grondslag zijn waarop de historische herinnering aan zijn persoon en werk voortleefde.</p>
<p>Bij de verklaring van ons boek maken de critici, evenals elders, zich het werk dikwijls licht door bij onregelmatigheden in den tekst verschil van bronnen te onderstellen en dan die verschijnselen te verklaren door aan te nemen dat verschillende en <hi type="cursief">tegenstrijdige</hi> verhalen over <hi type="cursief">dezelfde</hi> gebeurtenissen door een redactor hetzij ineengevlochten of gelijkelijk  opgenomen zijn. Zoodanige verklaringen zijn niet <hi type="cursief">per se</hi> te verwerpen en kunnen zelfs van veel nut zijn (vooral voor de beoordeeling van de werkmethode der bijbelsche schrijvers en van hunne bronnen). Doch het is een regel van gezonde critiek dat men zonder noodzaak geen tegenspraak aanneemt. En nu blijkt het bij gezette studie meermalen, òf dat geringe tekstverbeteringen of -verplaatsingen (waartoe de manieren der afschrijvers en de aard der oude handschriften ons het recht geven) een even goede of zelfs betere verklaring leveren, òf dat twee werkelijk verschillende verhalen ook twee verschillende gebeurtenissen beschrijven.</p>
<p>Uit het voorafgaande zal den lezer gebleken zijn dat het Boek der Rechters, zijn aard en samenstelling in aanmerking genomen, ook geschiedkundig als zeer geloofwaardig moet worden aangezien. Daar zijne bronnen tot in de hooge oudheid terugreiken en niet eens ver afstaan van de gebeurtenissen die zij verhalen, kan het boek minstens wedijveren met de beste werken van dien aard in de oudheid. De laatste, d.i. de eigenlijke redactor van het boek moge na de Babylonische ballingschap in de 5<hi type="super">de</hi> of 4<hi type="super">de</hi> eeuw v.Chr. geleefd hebben, hij heeft aan zijn volk en aan ons niet slechts een nuttig boek, maar ook een onschatbaar werk overgeleverd.</p>
<p>Dit werk van den laatsten redactor is het geïnspireerde en canonieke Boek der Rechters. <hi type="cursief">Glossen,</hi> die later nog mochten zijn ingeslopen, behooren niet tot het geïnspireerde boek<note n="418">In dit opzicht zijn deze glossen wèl te onderscheiden van andere en oudere, die hetzij bij het opnemen van een bestaand schriftstuk door den schrijver zelven zijn bijgevoegd òf in zulk schriftstuk reeds aanwezig waren en door hem zijn overgenomen.</note>. Zulke glossen zijn evenwel niet aan te nemen, tenzij waar de onechtheid der betreffende teksten behoorlijk bewezen wordt. Veel van dien aard valt er echter in ons boek niet aan te wijzen.</p>
<p>Wat den <hi type="cursief">tekst</hi> zelven betreft, deze is over 't algemeen in tamelijk goeden staat tot ons gekomen. Toch is de grondtekst onder de hand der oude afschrijvers niet ongeschonden gebleven en is de Hebreeuwsche (Masoretische) tekst, die ons dien grondtekst heeft overgeleverd, op menige plaats voor verbetering vatbaar. De H. Hiëronymus, die reeds, op kleine verschillen na, denzelfden tekst voor zich had, gaf ons daarvan de Latijnsche vertolking, die wij thans nog in de Vulgaat bezitten en die dikwijls een zeer vrije vertaling blijkt te zijn; in den regel geeft zij den zin goed en klaar terug, soms is zij minder duidelijk of ook onjuist. De andere rechtstreeksche vertalingen uit het Hebreeuwsch, buiten de Grieksche, zijn eveneens voor verbetering van den tekst van weinig belang. Wat de Septuaginta betreft, heeft men gevonden dat de twee teksten, vertegenwoordigd door den Alexandrijnschen en den Vaticaanschen codex, twee geheel verschillende vertalingen geven van het Boek der Rechters. De Alexandrijnsche vertaling van dit boek is veel ouder dan de andere, en de Hebreeuwsche tekst, waarop hij berust, was veel oorspronkelijker en zuiverder dan dien wij nu nog bezitten. Deze oude Grieksche vertaling kan de eigenlijke Septuaginta-tekst van  ons boek genoemd worden, en hoewel hij later hier en daar naar den lateren Hebr. tekst is veranderd, hebben wij daarin een zeer kostbaar hulpmiddel tot verbetering van den grondtekst. Men noemt dezen Septuaginta-tekst ‘Sept. A’. De Vaticaansche tekst, die veel meer nadert tot den tegenwoordigen Hebr. tekst, heeft toch ook hier en daar betere oude lezingen behouden; hij wordt ‘Sept. B’ genoemd.</p>
<p>Het Boek der Rechters is ten allen tijde zoowel bij Joden als bij Christenen als een heilig en canoniek boek vereerd geworden en aan zijn inhoud wordt op menige plaats van de H. Schrift herinnerd. De H. Paulus wijst (Act. XIII 20) naar de historische plaats, die de Rechters in de geschiedenis van Israël bekleeden. In den Brief aan de Hebreën (XI 32) worden Gedeon, Barac, Samson, Jephte geprezen wegens hun ‘geloof’, d.i. hun vertrouwen op God: dat is inderdaad een voorname les, die de H. Geest ons bij de lezing van het boek op het hart drukt. Met gelijken lof worden ook door den schrijver van Ecclesiasticus (XLVI 13-15) de Rechters in het algemeen vermeld. Ps. CV 34-46 herhaalt de groote gedachten en lessen, die het boek aan het volk Israël voorhoudt, en Ps. LXXXII 10-12 wenscht aan Israël's vijanden het lot toe van de onder Barac en Gedeon verslagenen. Isaïas (IX 4 en X 26) gedenkt eveneens de nederlaag van Madian onder Gedeon. Joab herinnert II Reg. XI 21 aan den min roemvollen dood van Abimelech (Judic. IX 53), en Samuel geeft I Reg. XII 9-11 in een paar woorden een geheel overzicht van Israël's geschiedenis in het tijdvak der Rechters.</p>
<p>Thans eischen nog enkele zaken uit het Boek der Rechters een afzonderlijke behandeling.</p>
<title>De tijdrekening</title>
<p>De in ons boek opgegeven jaargetallen voor den duur der verdrukkingen en der rechterschappen of rusttijden zijn de volgende:</p>
<p><table><tr valign="top"><th colspan="2">Verdrukking door:</th><th colspan="2">Rechterschap van:</th></tr><tr valign="top"><td colspan="1">Chusan-Rasathaïm III 8</td><td colspan="1">8 jaar.</td><td colspan="2"> </td></tr><tr valign="top"><td colspan="2"> </td><td colspan="1">Othoniël III 11</td><td colspan="1">40 jaar.</td></tr><tr valign="top"><td colspan="1">Moab (Eglon) III 14</td><td colspan="1">18 jaar.</td><td colspan="2"> </td></tr><tr valign="top"><td colspan="2"> </td><td colspan="1">Aod III 30</td><td colspan="1">80 jaar.</td></tr><tr valign="top"><td colspan="1">den Chanaäniet Jabin IV 3</td><td colspan="1">20 jaar.</td><td colspan="2"> </td></tr><tr valign="top"><td colspan="2"> </td><td colspan="1">Debbora-Barac V 32</td><td colspan="1">40 jaar.</td></tr><tr valign="top"><td colspan="1">Madian VI 1</td><td colspan="1">7 jaar.</td><td colspan="2"> </td></tr><tr valign="top"><td colspan="2"> </td><td colspan="1">Gedeon VIII 28</td><td colspan="1">40 jaar.</td></tr><tr valign="top"><td colspan="2"> </td><td colspan="1">Abimelech IX 22</td><td colspan="1">3 jaar.</td></tr><tr valign="top"><td colspan="2"> </td><td colspan="1">Thola X 2</td><td colspan="1">23 jaar.</td></tr><tr valign="top"><td colspan="2"> </td><td colspan="1">Jaïr X 3</td><td colspan="1">22 jaar.</td></tr><tr valign="top"><td colspan="1">Ammon X 8</td><td colspan="1">18 jaar.</td><td colspan="2"> </td></tr><tr valign="top"><td colspan="2"> </td><td colspan="1">Jephte XII 7</td><td colspan="1">6 jaar.</td></tr><tr valign="top"><td colspan="2"> </td><td colspan="1">Abesan XII 9</td><td colspan="1">7 jaar.</td></tr><tr valign="top"><td colspan="2"> </td><td colspan="1">Ahialon XII 11</td><td colspan="1">10 jaar.</td></tr><tr valign="top"><td colspan="2"> </td><td colspan="1">Abdon XII 14</td><td colspan="1">8 jaar.</td></tr><tr valign="top"><td colspan="1">de Philistijnen XIII 1</td><td colspan="1">40 jaar.</td><td colspan="2"> </td></tr><tr valign="top"><td colspan="2"> </td><td colspan="1">Samson XV 20 en XVI 31</td><td colspan="1">20 jaar.</td></tr></table></p>
<p>Verdrukkingen 111 jaar + Rechterschappen 299 jaar = 410 jaar.</p> 
<p>Daar Samson Israël niet van het juk der Philistijnen verlost heeft, maar daarmede volgens XIII 5 slechts ‘begonnen’ is, valt zijn rechterschap <hi type="cursief">binnen</hi> den tijd der Philistijnsche verdrukking, zoodat de som 410 met 20 moet verminderd worden. Blijft dus 390.</p>
<p>Volgens III Reg. VI 1 was het 4<hi type="super">de</hi> jaar der regeering van Salomon, waarin de tempelbouw begon, gelijk aan het jaar 480 ‘na den uittocht der kinderen van Israël uit het land Egypte’. De vraag is: hoe rekende de (ook ‘deuteronomistische’) schrijver van dezen tekst met de getallen uit den tijd der Rechters?</p>
<p>Wanneer men de boven gevonden 390 jaren als opeenvolgend beschouwt en dan bij die som optelt: de 40 jaar van den uittocht uit Egypte tot de verovering van Chanaän door Josue + x jaren voor het bestuur van Josue en ‘de oudsten die na Josue leefden’ (Jos. XXIV 31 en Judic. II 7 vgl. v. 10) + x jaren voor het bestuur van Samuel en de regeering van Saül + de 40 jaren van David's regeering + 4 jaar van Salomon, dan krijgen we eene som van 474 + 2 x jaren. Daar wij de twee door x aangeduide tijdruimten gerustelijk elk op 40 jaar kunnen schatten, zouden we, zoo de in Judic. opgegeven jaren historisch en opeenvolgend zijn, eene som hebben van omstreeks 554 jaren; anderen rekenen anders, doch in alle geval komen we ver over de 480 jaar. Men heeft allerlei kunstmiddelen beproefd om de getallen van Judic. bij dat van III Reg. onder te brengen, doch zij zijn alle gezocht en willekeurig en de schrijver van laatstgenoemden tekst heeft met dergelijke kunstmiddelen zeker niet gewerkt.</p>
<p>Voorname critici huldigen tegenwoordig de volgende theorie. Vreemde overheerschingen en regeeringen van onrechtmatige vorsten werden in den ouden tijd niet geacht tot de nationale geschiedenis te behooren en de duur dezer regeeringen werd òf niet geteld òf tot de regeering der nationale vorsten gerekend: dat was <hi type="cursief">officiëele</hi> tijdrekening<note n="419">Om eigenlijke, geschiedkundige tijdrekening bekommerde men zich niet, althans niet officiëel, in rijksannalen enz. Enkele oude schrijvers, die zich er mede bezighouden, hebben van chronologie slechts weinig begrip en tellen gemeenlijk slechts de jaren bij elkaar die zij opgegeven vinden; daarvandaan b.v. de veel te hooge sommen in de Egyptische rijdrekening. Aan een bijbelschen schrijver behoeft men ook in dat opzicht geen hoogere eischen te stellen.</note>. Dit beginsel nu past men hier toe. Inderdaad zegt Eusebius van Caesarea († omstr. 340 na Chr.) aangaande de achtjarige heerschappij van Chusan Rasathaïm: ‘Na den dood van Josue heerschten vreemden over de Hebreërs gedurende 8 jaren, welke (jaren) <hi type="cursief">tot de tijden van Othoniël worden gerekend volgens de overlevering der Joden</hi>’. In zijne tijdrekening telt hij dan ook alleen de opgegeven jaren der rechters. Men gaat nu, eenigszins afwijkend van Eusebius, als volgt te werk. Zoo men de driejarige regeering van den onwettigen vorst Abimelech niet medetelt, bedragen de jaren der kleine rechters met die van Jephte samen 76. Met de vier eerste jaren van Salomon geeft dit eene som van 80 jaren. Daar de duur eener generatie door de Israëlieten op 40 jaar werd geschat, vertegenwoordigt deze som den tijd van twee generaties. Met dat doel zouden dan ook de kleine rechters met hunne jaartallen door  den deuteronomistischen redactor in het boek zijn opgenomen. Josue met de oudsten na hem vulden eene generatie en Samuel met Saül eene andere. Zoo krijgen wij de volgende tabel:</p>
<p><table><tr valign="top"><td colspan="1">Moses</td><td colspan="1"> </td><td colspan="1">40</td></tr><tr valign="top"><td colspan="1">Josue en de oudsten</td><td colspan="1"> </td><td colspan="1">40</td></tr><tr valign="top"><td colspan="1">Othoniël</td><td colspan="1"> </td><td colspan="1">40</td></tr><tr valign="top"><td colspan="1">Aod</td><td colspan="1"> </td><td colspan="1">80</td></tr><tr valign="top"><td colspan="1">Debbora en Barac</td><td colspan="1"> </td><td colspan="1">40</td></tr><tr valign="top"><td colspan="1">Gedeon</td><td colspan="1"> </td><td colspan="1">40</td></tr><tr valign="top"><td colspan="1">Samson</td><td colspan="1"> </td><td colspan="1">20</td></tr><tr valign="top"><td colspan="1">Heli (volgens I Reg. IV 18 naar de Sept.)</td><td colspan="1"> </td><td colspan="1">20</td></tr><tr valign="top"><td colspan="1">Samuel (en Saül)</td><td colspan="1"> </td><td colspan="1">40</td></tr><tr valign="top"><td colspan="1">David</td><td colspan="1"> </td><td colspan="1">40</td></tr><tr valign="top"><td colspan="1">Kleine rechters + 4 jaar van Salomon</td><td colspan="1"> </td><td colspan="1">80</td></tr><tr valign="top"><td colspan="2"> </td><td colspan="1">_____</td></tr><tr valign="top"><td colspan="1"> </td><td colspan="1">Samen</td><td colspan="1">480</td></tr></table></p>
<p>Dat is de som van 12 generaties van 40 jaar, verdeeld in enkele, dubbele en halve. Opmerkelijk is het dat I Par. VI 3-8 en 50-53 (Vulg.) ook 12 hoogepriesterlijke generaties worden genoemd van Aäron tot Achimaäs (tijdgenoot van David en Salomon), en hetzelfde getal vindt men bij de geslachtslijst van den zanger Asaph (onder Salomon) tot Semeï (derde geslacht van Levi, evenals Aäron) ald. v. 39-42<note n="420">Die van Ethan (ald. v. 44-47) geeft 11 generaties. Die van Heman (v. 33-37) is verward, doch neemt men Elcana van v. 35 op als Elcana van v. 23, dan heeft men ook hier 11 generaties; Abiasaph (v. 23) is dan = Sophaï (v. 26) = Suph (v. 35), Thahath (met omzetting van den tekst v. 37: zoon van Abiasaph, zoon van Asir) = Nahath (v. 26) = Thohu (v. 34). - De Septuag. heeft III Reg. VI 1 niet 480, maar 440 = 11 × 40 jaar.</note>. Merkwaardig is ook dat de cijfers van den Bijbel voor den tijd van het begin van Salomon's tempelbouw tot aan het einde der Babylonische ballingschap de som van 480 jaren opleveren: nl. van het 4<hi type="super">de</hi> jaar van Salomon tot het 4<hi type="super">de</hi> jaar van Joakim (zie Jer. XXV noot 1) 410 jaar (zie de tabel Inl. op III en IV Reg. blz. 6) plus de 70 jaren der ballingschap; vermoedelijk hebben wij aan dat chronologische stelsel de ‘fouten’ te danken welke in die cijfers voorkomen (zie ald. blz. 13 en 14)<note n="421">Die inleiding werd een paar jaar vóór deze geschreven en gedrukt.</note>.</p>
<p>Bovenstaande verklaring van de 480 jaren tusschen den uittocht uit Egypte en het begin van den tempelbouw is niet onwaarschijnlijk. Toch blijft er twijfel over of de schrijver wel zoo opzettelijk twaalf generaties heeft willen aangeven; hij spreekt er immers nergens van. Bovendien komt het ons geenszins zeker voor dat hij den duur der verdrukkingen (en Abimelech) bij de jaren der rechters ingesloten acht, te minder omdat er bij de groote rechters eigenlijk veeleer sprake is van jaren gedurende welke ‘het land <hi type="cursief">rustte</hi>’ na een tijd van verdrukking en krijgsgewoel. Wij zien daarom naar eenvoudiger verklaring om.</p>
<p>Wij nemen aan dat de redactor van III Reg. VI 1 de door hem gevonden en misschien deels door hem ingevulde getallen tot eene som heeft vereenigd. Zoo kreeg hij, evenals wij (boven), vooreerst het getal 390.  Verder kon hij uit Jos. XIV 7 en 10 (zie de noot aldaar) vergeleken met Num. X 11 en XIII 21 voor Josue een zesjarige regeering berekenen tot het einde zijner oorlogen (vgl. Jos. XIV 15 <hi type="cursief">b</hi>): begin van zijn bestuur 39 jaar na de verkenning door Caleb, einde der oorlogen 45 jaar na die verkenning. De rest van Josue's regeering en de tijd van de oudsten na hem tot aan de verdrukking door Chusan wordt niet in rekening gebracht omdat daarvoor geen tijd is opgegeven. Daar Othoniël (later de eerste rechter) reeds onder Caleb optreedt (Jos. XV 16 volg., Judic. I 12 volg.), kan men ten tijde des schrijvers Chusan's regeering ongeveer in denzelfden tijd gesteld hebben, eene onderstelling die trouwens niet onwaarschijnlijk is. Voor (Samuel en) Saül gaf de Joodsche traditie 40 jaren aan (Act. XIII 21, Fl. Josephus Ant. VI, 14, 9). Men heeft dan:</p>
<p><table><tr valign="top"><td colspan="1">Josue</td><td colspan="1">6 jaar.</td></tr><tr valign="top"><td colspan="1">Tot het einde der Philistijnsche verdrukking</td><td colspan="1">390 jaar.</td></tr><tr valign="top"><td colspan="1">Samuel en Saül</td><td colspan="1">40 jaar.</td></tr><tr valign="top"><td colspan="1">David</td><td colspan="1">40 jaar.</td></tr><tr valign="top"><td colspan="1">Van Salomon</td><td colspan="1">het 4<hi type="super">de</hi> jaar.</td></tr><tr valign="top"><td colspan="1"> </td><td colspan="1">_____</td></tr><tr valign="top"><td colspan="1"> </td><td colspan="1">480</td></tr></table></p>
<p>Volgens deze cijfers viel dus het 4<hi type="super">de</hi> jaar van Salomon's regeering samen met het jaar 480, niet na den <hi type="cursief">uittocht</hi> uit <hi type="cursief">Egypte,</hi> maar na den <hi type="cursief">intocht</hi> in <hi type="cursief">Chanaän.</hi> Nu is het echter een feit, waarop reeds Petavius gewezen heeft (die inderdaad, met eenigszins andere berekening, 480 jaren na dezen <hi type="cursief">intocht</hi> aanneemt), dat de aankomst in Chanaän in den Bijbel ‘de uitgang uit Egypte’ wordt genoemd. Deut. IV 45-46: ‘Dit zijn de getuigenissen en instellingen en rechten, welke Moses heeft afgekondigd aan de kinderen van Israël <hi type="cursief">bij hun uitgang uit Egypte,</hi> in het Overjordaansche...., in het land van Sehon...., dien Moses en de kinderen van Israël versloegen <hi type="cursief">bij hun uitgang uit Egypte</hi>’. Men zou kunnen vertalen: ‘bij hun <hi type="cursief">komen uit</hi> Egypte’. Zoo begint Ps. CXIII (Hebr. CXIV): ‘<hi type="cursief">Bij den uitgang van Israël uit Egypte,</hi> van Jacob's huis uit een volk van vreemde spraak, werd (het land) Juda zijn heiligdom, Israël zijne heerschappij’. Daarna wordt onder de wonderen, die ‘bij den uitgang van Israël uit Egypte’ geschiedden, niet alleen de tocht door de Roode Zee, maar ook die door den Jordaan (bij hun intocht in Chanaän) vermeld. Men zou dus ook hier geschikter vertalen: ‘Toen Israël uit Egypte kwam’. De geheele tocht van Israël uit Egypte naar Chanaän heet ‘de uitgang uit Egypte’. Daar nu de nationale geschiedenis van Israël niet begint bij het uittrekken uit Egypte, maar bij zijne komst in Chanaän, ligt het zeer voor de hand dat men naar dit laatste feit ook de tijden berekende. En zoo achten wij het zeer waarschijnlijk dat men III Reg. VI 1 naar den zin behoort te vertalen: ‘En het geschiedde in het jaar 480 nadat de kinderen van Israël uit het land Egypte waren gekomen’ - hetzij men die 480 jaren berekent op de door ons aangegevene of op een andere wijze<note n="422">In het stelsel van twaalf generaties kan men aan Heli en Saül elk 40 jaar geven, terwijl Samuel 20 jaar heeft vóór Saül (20 Samson + 20 Samuel = 1 generatie). Men kan echter ook met de Septuag. 440 jaar, d.i. elf generaties, aannemen.</note>.</p> 
<p>Hoe het ook zij, er is verband te vinden tusschen dit jaarcijfer en de getallen van Judic. Dit wil echter niet zeggen dat dit getal van jaren ook beantwoordt aan de <hi type="cursief">ware</hi> tijdrekening, aan de werkelijke geschiedenis. Vooreerst is het geenszins waarschijnlijk dat men ten tijde van Salomon de jaren telde naar eene aera van den ‘Uitgang van Israël uit Egypte’<note n="423">Zelfs al zou deze aera bestaan hebben, dan was zij allicht nog berekend en dus waarschijnlijk foutief. Zooals men weet, is zelfs onze Christelijke aera eene berekende en foutieve.</note>; zulke aera's waren in den ouden tijd niet in zwang, men telde hoogstens naar de jaren van den regeerenden vorst. Het getal 480 schijnt slechts het resultaat eener benaderende raming te zijn van iemand die daarin een passend getal jaren of liever geslachten vond, gedurende welke Israël in Chanaän zonder tempel was geweest.</p>
<p>Dat de Joden het zoo nauw niet namen met deze 480 jaren, blijkt uit Flavius Josephus, die er volstrekt geen rekening mede houdt en andere getallen naar eigen telling opgeeft, alsmede uit Act. XIII 18-21. Daar zegt de Apostel Paulus te Antiochië: ‘Hij verdroeg gedurende veertig jaren hunne zeden in de woestijn, en zeven volken in het land Chanaän verdelgde Hij, en Hij verdeelde hun land onder hen door het lot, en daarna, gedurende <hi type="cursief">omstreeks vierhonderd vijftig jaren</hi><note n="424">Een andere lezing, die ook de Vulg. heeft, is critisch minder goed en is ook minder passend in den samenhang; zij is waarschijnlijk ontstaan door de moeilijkheid die men ondervond om de 450 jaren in overeenstemming te brengen met de in III Reg. opgegeven 480 jaren na den Uittocht.</note>, gaf Hij hun rechters, tot op Samuel den profeet; en van toen af begeerden zij eenen koning, en God gaf hun Saül.... veertig jaren’. Paulus heeft hier, zooals reeds Eusebius opmerkt, natuurlijk geene eigen tijdrekening, maar spreekt volgens de meeningen der Joden. De genoemde 450 jaren nu krijgt men b.v. (met weglating van den tijd der Philistijnsche verdrukking) door de som: 390 (als boven) + 20 Samson + 40 Heli (of 20 Heli + 20 tusschen Heli en Samuel, zie I Reg. VII 2 volg., waar Samuel als <hi type="cursief">redder</hi> van Israël optreedt, hoewel hij ook vroeger reeds ‘rechter’ zal geweest zijn). Paulus zegt: ‘<hi type="cursief">omstreeks</hi> 450 jaar’, omdat het tijdstip van de verdeeling des lands onder Josue niet uitdrukkelijk in den Bijbel is aangegeven<note n="425">Over de Judic. XI 26 vermelde ‘driehonderd jaar’ zie de aanteekeningen aldaar.</note>.</p>
<p>Wanneer men nu de getallen beschouwt, die het Boek der Rechters opgeeft, dan blijkt dat er van de vier uitdrukkelijk vermelde rusttijden onder ‘groote rechters’ drie (Othoniël, Barac-Debbora en Gedeon) op 40 jaar zijn gesteld en één (Aod) op 80 = 2 × 40 jaar. Van de zes verdrukkingen daarentegen heeft slechts ééne (de Philistijnsche) het jaarcijfer 40 bij zich, terwijl bij de andere geen karakteristieke of afgeronde getallen staan (tenzij men de 20 jaar van Jabin daarvoor wil aanzien). Ook de ‘kleine rechters’ (behalve misschien Samson met zijne 20 jaar) en Abimelech zijn door zeer gewone en ongekunstelde jaargetallen gekenmerkt. Deze natuurlijke getallen schijnen alleszins geloofwaardig. De veertigtallen daarentegen zijn <hi type="cursief">chronologisch</hi> verdacht. Hoewel er meermalen geen reden bestaat om de geschiedkundige juistheid (althans approximatief) van het getal 40 te betwijfelen, zoo komt het toch te dikwijls voor om niet met grond te vermoeden dat het door de Hebreeuwen gebezigd wordt voor een (niet <hi type="cursief">al</hi> te klein) <hi type="cursief">onbekend</hi> getal<note n="426">Zoo dong ‘de jongeling Absalom’, gelijk David hem noemde, ‘veertig jaar’ lang naar de gunst van het volk om koning te worden, II Reg. XV 7; vgl. ook I Reg. XVII 16.</note>: het getal <hi type="cursief">x.</hi> Het wordt daarenboven gebezigd om den tijd eener generatie aan te duiden, waarvoor het in werkelijkheid te hoog is; zoo is de berekenbare gemiddelde duur eener generatie tusschen David en Sedecias (den laatsten koning) en evenzoo tusschen de hoogepriesters Sadoc (onder David) en Josedec (onder Sedecias) niet grooter dan 25 jaar, tusschen David en Oseë (koning van Israël) slechts ruim 20 jaar.</p>
<p>Na al het voorafgaande meenen wij gerustelijk te mogen zeggen dat de Bijbel ons geen zekerheid geeft omtrent den <hi type="cursief">duur</hi> van het tijdvak der Rechters. Ook de Egyptische geschiedenis geeft nog geen middelen aan de hand om dat tijdvak nauwkeurig te bepalen; zie hiervoor de Inleiding op Jos. blz. 10-12. Zeer aannemelijk is het altijd nog dat Ramses II de ‘Pharao der verdrukking’ is, onder wien de Israëlieten moesten werken aan den bouw der steden Ramses en Pithom. De woorden in het opschrift van diens opvolger Menephtah I, die volgens de egyptologen op Israël betrekking hebben, vertaalt men thans nauwkeuriger: ‘Israël is uitgeroeid en heeft geen zaad’, d.w.z. is als eene met wortel en al uitgeroeide plant. Daar in den geheelen volzin sprake is van bewoners en plaatsen in Palestina, behoort ook ‘Israël’ hier gezocht te worden. Wat Menephtah van ‘Israël’ zegt, is erger dan wat van andere volken en plaatsen gezegd wordt, en het is zeer onwaarschijnlijk dat zelfs een Pharao dit van Israël kon zeggen na deszelfs vestiging in Chanaän onder Josue. Mogelijkerwijze zijn Israëlieten bedoeld, die zich vóór den Uittocht in Chanaän hebben gevestigd (zie I Par. VII noot 14). Mogelijk is het ook dat eene stad nog van ouds dien naam droeg (eigenlijk, naar het Egyptische hiërogliefenschrift, <hi type="cursief">Isir-el);</hi> zoo vermeldt, meer dan twee eeuwen vroeger, Thutmes III twee plaatsen in Palestina, die volgens egyptologen Jakob-el en Joseph-el heetten. Het bestaan van Israëlietische nederzettingen en plaatsnamen in Chanaän, korteren of langeren tijd na de in Gen. L verhaalde begrafenis van Jacob in dat land, is geenszins onwaarschijnlijk. Het opschrift van Menephtah belet ons niet om dezen voor den ‘Pharao van den Uittocht’ te houden, al zou het ook, naar sommigen willen, betrekking hebben op het nog in Egypte verdrukte Israël, of, wat anderen verkiezen, op de Israëlieten in de woestijn aan de grenzen van Chanaän (zie Num. XIII 27 en vgl. XX noot 1 ald.). In het laatste geval zou de Uittocht hebben plaats gehad in de eerste jaren van Menephtah en zou de Pharao niet in de Roode Zee zijn omgekomen (vgl. Exod. XIV noot 15), wat trouwens  ook bij katholieke schriftverklaarders (als Vigouroux) geen bezwaar uitmaakt<note n="427">Niet alleen heeft men het voor Menephtah bestemde graf te Thebe in Egypte gevonden, maar in het jaar 1898 is onder meerdere koninklijke mummies ook de zijne aldaar ontdekt. Een bewaard gebleven oud-Egyptisch schriftstuk zegt daarenboven dat hij in goeden en vreedzamen ouderdom is gestorven.</note>.</p>
<p>De dood van Ramses II wordt tegenwoordig volgens goede gegevens omstreeks het jaar 1260 v.Chr. gesteld en kan zeker niet veel later vallen. Menephtah I regeerde waarschijnlijk ongeveer 20 jaar. Om een cijfer te noemen, kunnen wij den Uittocht op ± 1250 stellen. Daar Salomon's vierde jaar omstreeks 970 v.Chr. valt, hebben wij tusschen den Uittocht en het begin van den Tempelbouw slechts een tijdruimte van ± 280 jaar<note n="428">Men zou kunnen verleid worden tot het vermoeden dat ‘480’ een schrijffout is voor 280 (= 7 × 40). Het getal 280 geeft ruim elf generaties van 25 jaar en twaalf van ruim 23 jaar.</note>: een aanmerkelijk hooger getal mist voldoende waarschijnlijkheid. Stellen wij het begin van Salomon's regeering op 972 en David op 1012 v.Chr., dan kan men het optreden van Samuel moeielijk later stellen dan 1050: d.i. ± 200 jaar na den uittocht uit Egypte en ± 160 jaar na den intocht in Chanaän, die omstreeks het jaar 1210 kan hebben plaats gehad. Wij gaan zien of de geschiedenis van den tijd der Rechters <hi type="cursief">zakelijk</hi> in deze tijdruimte past.</p>
<p>Het Boek der Rechters onderscheidt vrij duidelijk drie verschillende tijdperken in die geschiedenis, welke telkens worden gekenmerkt door een vermanende rede, van Godswege tot de Israëlieten gesproken (II 1-3 of liever 20-22; VI 8-10; X 11-14). Het eerste tijdperk eindigt met den vrede onder Barac en Debbora verworven (V 32). Het tweede omvat de Madianietische verdrukking en den daarop gevolgden tijd van rust (VI 1 - X 5). Het derde is de tijd der verdrukking door Ammonieten en Philistijnen (X 6 volg.). Deze drie tijdperken zijn blijkbaar (althans wat de voorname gebeurtenissen betreft) als op elkander volgend te beschouwen. Doch met de verschillende gebeurtenissen in elk van die tijdperken behoeft zulks niet het geval te zijn. Wij geven hier een schets van den waarschijnlijken gang der geschiedenis.</p>
<p>De twee in XVII-XXI verhaalde gebeurtenissen schijnen niet zeer lang na den dood van Josue te hebben plaats gehad. De eerste (XVII-XVIII) misschien nog in Josue's tijd (vgl. Jos. XIX 47 en noot 51 ald.). De tweede valt vermoedelijk in den tijd na de overwinning van Aod (den <hi type="cursief">Benjaminiet)</hi> over Moab (III 30); doch het is niet waarschijnlijk dat Phineës, de kleinzoon van Aäron, toen nog leefde (XX 28, zie noot 31 ald.). - Reeds vóór den dood van Josue kan de held <hi type="cursief">Othoniël</hi> een vorst in Juda zijn geweest (zie I 12-15). Eenigen tijd na den dood van Josue en de oudsten werd <hi type="cursief">Juda</hi> (en <hi type="cursief">Simeon)</hi> onderworpen door <hi type="cursief">Chusan Rasathaïm,</hi> en het bleef hem 8 jaar schatplichtig. Othoniël, die niet van zijn gezag beroofd was, slaagde er in den vijand eene nederlaag toe te brengen en zijn stam weer vrij te maken. Deze Chusan (Hebr. Koesjan), in wien wij in onze aanteekening (III noot 13) een ‘vorst der Hetheërs’ vermoedden, wordt door anderen voor een Edomiet gehouden; de vorm van zijn naam (op <hi type="cursief">an)</hi> wijst op zuidelijke afkomst; dien naam draagt Hab. III 7 een met Madian verwante stam (Vulg. ‘Ethiopië’) en de ‘Koesjietische’ vrouw van Moses (Num. XII 1, zie de noot ald.) was vermoedelijk de Madianietische Sephora (Exod. II 16 en 21); de Madianieten nu woonden niet ver van de Edomieten; bovendien draagt Gen. XXXVI 34 een Edomietisch vorst den naam <hi type="cursief">Choesjam,</hi> die overeenkomst heeft met <hi type="cursief">Koesjan. Aram</hi> zou dan in onzen tekst verschreven zijn uit <hi type="cursief">Edom</hi>, wat zeer gemakkelijk kan gebeuren (<hi type="cursief">r</hi> voor <hi type="cursief">d</hi>, zie XVIII noot 10; IV Reg. XVI 6 is ‘I<hi type="cursief">d</hi>umeërs’ fout), terwijl na de schrijving <hi type="cursief">Aram</hi> de bepaling <hi type="cursief">Naharaïm</hi> volgens Gen. XXIV 10 en Deut. XXIII 5 (Hebr.) zou zijn bijgevoegd. Dit vermoeden achten wij zeer waarschijnlijk<note n="429">Misschien zijn dan ook X 11 de Edomieten onder Chusan bedoeld in plaats van ‘Amorrheërs’.</note>, in 't bijzonder omdat daardoor het bezwaar wordt ondervangen, dat wij III noot 18 hebben aangeduid; want van Edom uit viel Chusan rechtstreeks in Juda en juist in het gebied van Othoniël, zoodat noch de noordelijke stammen van Israël noch de Chanaänietische streken (zie I noot 22 en 25) er bij betrokken waren. - Niet lang nà of misschien kort vóór de overwinning van Othoniël werd <hi type="cursief">Benjamin</hi> geteisterd door de Moabieten, en eerst na een 18jarige dienstbaarheid onder hun koning <hi type="cursief">Eglon</hi> werd het door <hi type="cursief">Aod</hi> van hunne heerschappij verlost. Intusschen waren de <hi type="cursief">Chanaänieten</hi> in het Noorden machtig geworden, zoodat de noordelijke stammen onder den druk kwamen en aan <hi type="cursief">Jabin,</hi> den koning van Asor<note n="430">Deze Jabin, ‘koning van Chanaän’, wonende te Asor (vgl. Jos. XI 1), past slecht bij Sisara, die te Haroseth zijn verblijf heeft. De critici nemen gewoonlijk samenstelling van twee verschillende verhalen aan. Lagrange vermoedt dat er (in IV) voor ‘Jabin’ oorspronkelijk Samgar stond (zie V noot 5) en voor ‘Chasor’ Charosjeth, en hij schrapt IV 17 b. Toen van ‘Samgar’ een rechter was geworden, zouden Jabin en Asor door invloed van Jos. XI in den tekst zijn gekomen. Het vermoeden vindt steun in een oud Latijnsch handschrift, waardoor een oude Septuaginta-lezing (met ‘Semegar’) schijnt bewaard gebleven.</note>, dienstbaar werden, 20 jaar lang. Onder <hi type="cursief">Debbora</hi> en <hi type="cursief">Barac</hi> leden de Chanaänieten aan den Kison een volkomen nederlaag en hun hoofd <hi type="cursief">Sisara</hi> werd door Jaël, de vrouw van Heber den Cineër, gedood. De Israëlieten konden thans herademen en bleven van vreemden druk vrij tot aan de invallen der <hi type="cursief">Madianieten</hi>, onder wier juk zij 7 jaar zuchtten. Hun redder was Gedeon. Na den dood van Gedeon matigde zijn onwettige zoon <hi type="cursief">Abimelech</hi> zich het bestuur (koningschap) aan, dat hij drie jaar schijnt gehandhaafd te hebben. Na Abimelech wordt de ‘kleine rechter’ <hi type="cursief">Thola</hi> in ‘het gebergte van <hi type="cursief">Ephraïm</hi>’ vermeld en <hi type="cursief">Jaïr</hi> in het <hi type="cursief">Overjordaansche,</hi> respectievelijk met 23 en 22 bestuursjaren. De tijd, waarin deze twee geleefd hebben, kan met geen zekerheid zelfs bij benadering worden aangewezen (zie X noot 1 en 3), en zoo is het ook met de andere ‘kleine rechters’; zij staan nergens in kennelijk historisch verband met het voorafgaande - het verband is redactioneel. - Na den tijd van vrijheid en van betrekkelijke rust, door Gedeon aan Israël geschonken, breken er woelige en droevige tijden aan. De Overjordaansche stammen zijn niet bestand tegen de aandringende <hi type="cursief">Ammonieten</hi> en moeten zich aan hen onderwerpen; ook aan deze zijde van den Jordaan  heeft men van hen te lijden. De ruwe krijgsman <hi type="cursief">Jephte</hi> maakt echter een einde aan hunne heerschappij, die 18 jaar geduurd had. Doch intusschen waren de <hi type="cursief">Philistijnen</hi> van de kust der Middellandsche Zee over Israël gevallen en hadden althans de stammen <hi type="cursief">Dan</hi> en <hi type="cursief">Juda</hi> in ijzeren knechtschap gebracht (XV 11). Over de Philistijnen, wier komst in Palestina ook in chronologisch opzicht een belangrijke gebeurtenis is, moeten wij een weinig uitweiden. Hierbij verwijzen wij naar I noot 9, 15, 16, 22, 25, III noot 4, IV noot 5, V noot 5, en onderstellen inzonderheid het XIII noot 1 gezegde.</p>
<p>De tijd van de komst der <hi type="cursief">Philistijnen</hi> in Palestina kan uit oud-Egyptische bronnen vrij nauwkeurig worden vastgesteld. In de dagen van Ramses II en Menephtah I, aan wie Palestina tamelijk wel onderworpen schijnt geweest te zijn, waren er nog geen Philistijnen in dit land. Aldus het genoegzaam zeker besluit der egyptologen uit de opschriften dezer koningen. In opschriften van Ramses III, die ongeveer 1224-1192 regeerde, worden de ‘Pulaste’ voor het eerst genoemd. Zij bedreigen met andere Klein-Aziatische volken, aan wier hoofd zij steeds genoemd worden, het Egyptische grensgebied ten <hi type="cursief">noorden</hi> van Palestina, waar zij uit hunne vroegere woonplaatsen over land moeten zijn gekomen, en Ramses zendt, waarschijnlijk in zijn 8<hi type="super">ste</hi> regeeringsjaar, een leger tegen hen uit. Mogelijk is het dat zij reeds toen meer naar het zuiden waren afgezakt dan de Pharao het wel in zijne grootsprakige opschriften laat voorkomen, en evenzeer is het mogelijk, zelfs waarschijnlijk, dat deze volken omstreeks denzelfden tijd ook ter zee de kuststreken van Palestina onveilig maakten. Ramses zelf zegt in zijn opschrift: ‘de eilanden (d.w.z. de Klein-Aziatische kusten ten N.W. van Palestina, waar deze volken vandaan kwamen) waren onrustig’, en hij verhaalt hoe hij hun zoowel ter zee als te land een volkomen nederlaag toebracht. Toch kregen deze volken in Palestina vasten voet. In een opschrift van omstreeks 1070 v.Chr. komen de Tzakkari voor als gevestigd te Dor; van daar uit beheerschten zij kort daarna, en waarschijnlijk ook reeds vroeger, het dal van Esdrelon. In de meer zuidelijke kuststreken vinden wij in David's tijd de Philistijnen en de Kerêtim. De vestiging der ‘Philistijnen’ (onder welken naam bedoelde volken in de H. Schrift worden samengevat) in Palestina kan moeielijk vóór het jaar 1200 gesteld worden; eerst nà Ramses III was de Egyptische macht in Palestina zoozeer verzwakt dat een vrije vestiging en eene overheersching dezer volken mogelijk werd<note n="431">Hetzelfde zou men kunnen zeggen van de vestiging der Israëlieten in Chanaän.</note>. Hoe het ook zij, de Philistijnen waren noch ten tijde van Abraham en Isaäc (Gen. XXI 33, 34, XXVI 1, 8, 14, 18, vgl Gen. XX) noch ten tijde van den uittocht uit Egypte (Exod. XIII, 17, XV 14, XXIII 31) in het land Chanaän. De betreffende teksten duiden het <hi type="cursief">latere</hi> ‘land der Philistijnen’ en deszelfs toenmalige, Chanaänietische, bewoners aan; Abimelech van Gerara (Gen. XX, XXI en XXVI) is dan ook naar naam en aard geen Philistijn en heet alleen Gen. XXVI 1 en 8 ‘koning der Philistijnen’, terwijl de Sept. op de laatste plaats slechts ‘koning van Gerara’ heeft en op de eerste plaats  ‘Philistijnen’ vóór Gerara ook gemakkelijk glosse kan zijn. In zoover het woord ‘Philistijnen’ of ‘Philistea’ in deze teksten echt is, bewijst het alleen dat deze teksten niet uit den tijd van Moses stammen, en hetzelfde geldt voor de naamlijst Jos. XIII 2 volg. (vgl. Judic. III 3 volg.) aangaande den tijd van Josue. De oude tekst Judic. I 18-19 spreekt dan ook niet van ‘Philistijnen’, hoewel drie voorname later Philistijnsche steden daar genoemd worden, en de ‘bewoners der (later Philistijnsche) vallei’ met hunne ‘ijzeren wagens’ zijn blijkbaar Chanaänieten (vgl. Jos. XVII 16).</p>
<p>Met zekerheid kunnen wij in elk geval aannemen dat de Philistijnen omstreeks 1100 v.Chr. in Palestina gevestigd <hi type="cursief">waren.</hi> Ook de H. Schrift laat daaromtrent geen twijfel. Zoo wij stellen dat zij omstreeks 1050 onder Samuel bij Eben-ha-Ezer werden verslagen (I Reg. VII) en hun eene daaraan voorafgaande 40jarige heerschappij toekennen, dan komt men voor het begin der Philistijnsche verdrukking op het jaar 1090.</p>
<p>Wanneer wij nu de 40jarige perioden van het Boek der Rechters als <hi type="cursief">hulpmiddel</hi> aanwenden om tot een algemeen resultaat te komen, in die perioden <hi type="cursief">volgens de methode der oude chronologen en exegeten</hi> den tijd der vreemde overheerschingen ingesloten achten, daarenboven de regeeringstijden der ‘kleine rechters’ hierbij niet in rekening brengen en tevens onderstellen - waartegen niemand bezwaar heeft - dat de opgegeven rusttijden niet als opeenvolgend voor <hi type="cursief">geheel</hi> Israël zijn op te vatten, dan vinden wij op eenvoudige wijze het volgende schema:</p>
<p><table><tr valign="top"><td colspan="1">1210</td><td colspan="1">v.Chr. intocht in Chanaän.</td></tr><tr valign="top"><td colspan="1">40</td><td colspan="1">jaar tot het einde der rust na Othoniël.</td></tr><tr valign="top"><td colspan="1">_____</td><td colspan="1"> </td></tr><tr valign="top"><td colspan="1">1170</td><td colspan="1">v.Chr. heerschappij der Moabieten (in Benjamin en het Oostjordaansche) en der Chananeërs (in het noorden).</td></tr><tr valign="top"><td colspan="1">40</td><td colspan="1">jaar tot het einde der rust na Debbora en Barac.</td></tr><tr valign="top"><td colspan="1">_____</td><td colspan="1"> </td></tr><tr valign="top"><td colspan="1">1130</td><td colspan="1">v.Chr. heerschappij der Madianieten (vooral in het Oostjordaansche en in Ephraïm en Manasses).</td></tr><tr valign="top"><td colspan="1">40</td><td colspan="1">jaar tot het einde der rust na Gedeon.</td></tr><tr valign="top"><td colspan="1">_____</td><td colspan="1"> </td></tr><tr valign="top"><td colspan="1">1090</td><td colspan="1">v.Chr. heerschappij van Ammonieten en Philistijnen. Dit jaar 1090 (= 1170-80) beteekent tevens voor Benjamin het einde der 80jarige rust na Aod.</td></tr></table></p>
<p>Dit schema beteekent nu niet een korte chronologie van het tijdvak der Rechters, maar is niets anders dan eene door ronde <hi type="cursief">cijfers</hi> uitgedrukte formule voor het beknopte overzicht dat wij boven gaven in woorden. De 40jarige perioden zijn zonder twijfel hier te groot, daar te klein, en de bij één jaar staande verdrukkingen zijn zeker niet in hetzelfde jaar begonnen. Daarenboven hebben de uiterste termijnen 1210 en 1090 geenszins aanspraak op zekerheid, hoewel beide wel niet zeer ver van de waarheid af zijn. Dit voor oogen houdende kan men trachten de andere posten in dit schema onder te brengen.</p>
<p>De 20 jaren van <hi type="cursief">Samson</hi> (vermoedelijk ronde som) gaan waarschijnlijk niet onmiddellijk aan de overwinning bij Eben-ha-Ezer vooraf, maar zullen vroeger liggen. Wanneer men echter <hi type="cursief">aanneemt</hi> dat Samson op 20jarigen leeftijd optrad, dan is een 40jarige duur der Philistijnsche  verdrukking juist gevuld door zijn 20jarig ‘rechterschap’ + zijn 20jarigen leeftijd bij zijn optreden; want bij zijne geboorte was Israël reeds in verdrukking. Verder zou het 20jarig ambt van <hi type="cursief">Heli</hi> ongeveer samenvallen met de eerste 20 jaren der verdrukking, daar de slag bij Eben-ha-Ezer naar de schatting van I Reg. VII 2 ‘twintig jaar’ na den dood van Heli zou hebben plaats gehad. Zoo Heli (naar den Hebr. tekst) ongeveer 40 jaar zijn ambt heeft bekleed, wat niet onwaarschijnlijk is, dan komen wij voor het begin van Heli op ± 1110. (Of zou men de 20 jaren na zijn dood bij de ‘jaren van Heli’ hebben geteld?). - Wat de 40jarige rust onder Gedeon betreft, deze schijnt niet bij de Ammonietische verdrukking ten einde te gaan, onder welke trouwens eigenlijk slechts de Oostjordaansche stammen gebukt gingen, maar bij de verdrukking van Westjordaansche stammen door de Philistijnen, die X 7 het eerst genoemd worden. De Ammonietische verdrukking, van welke daarna toch het eerst verhaald wordt, ging althans gedeeltelijk aan de Philistijnsche vooraf. Stellen wij dat <hi type="cursief">Jaïr</hi> in het Overjordaansche aan het bewind kwam omstreeks denzelfden tijd dat Gedeon in Ephraïm optrad, b.v. in het jaar 1122, en dat omstreeks den tijd van Jaïr's dood de <hi type="cursief">Ammonieten</hi> in het land kwamen, dan begon de Ammonietische verdrukking omstreeks het jaar 1100 en kwam <hi type="cursief">Jephte</hi> omstreeks 1082 (22 + 18 = 40 jaar na Gedeon!). - Nemen we verder aan dat Heli ‘rechter’ werd bij den dood van Thola, en wel omstseeks het jaar 1090, en Thola na den dood van Abimelech, dan trad <hi type="cursief">Thola</hi> ± 1113 en <hi type="cursief">Abimelech</hi> ± 1116 v.Chr. op en dan blijven er voor <hi type="cursief">Gedeon</hi> 6 jaar over (1122-1116); - ook Jephte heeft slechts zes jaar geregeerd. - De kleine rechters Abesan, Ahialon en Abdon <hi type="cursief">kunnen</hi> ongeveer gelijktijdig met Heli geleefd hebben. <hi type="cursief">Abesan</hi> (van Bethlehem) en <hi type="cursief">Abdon</hi> (van het ‘gebergte Ephraïm’) kunnen Heli, te gelijk of na elkander, zijn opgevolgd, zoodat zij dan omstreeks 1070 - 1055 (in de ‘twintig jaar’ na Heli's dood) aan het bewind zouden zijn geweest. - De bestuursjaren van Othoniël, Aod, Debbora (Barac?) en Gedeon waren niet opgeteekend; ook de duur der tijden van rust bij de verschillende stammen was vergeten. Beter had men, uit den aard der zaak, den duur der verdrukkingen onthouden; wij zien geen reden om de juistheid dezer laatste opgaven in twijfel te trekken. De onbekende rusttijden, waarbinnen het bestuur der groote rechters viel, duidde men aan door veertigtallen van jaren; dat is voor ons geen bezwaar om het geheele tijdvak der Rechters af te meten met perioden van 40 jaar, waarbinnen óók de tijden van verdrukking vallen.</p>
<p>In het tijdvak der Rechters ontmoeten wij geen enkele aanduiding van eenigen invloed der groote naburige rijken op den toestand van Palestina. Juist in den door ons aangegeven tijd, na 1200 v.Chr., is zulks volkomen begrijpelijk. Egypte had zijne overheerschende macht verloren. Babylonië en het opkomende Assyrië waren voortdurend in verwikkeling en in strijd om den voorrang en hielden elkander in evenwicht, zoodat zij naar buiten hunne macht niet konden doen gevoelen. Zoo kon de bevolking van Palestina, niet gestoord door het ingrijpen van groote wereldmachten, haren eigen ontwikkelingsgang in de geschiedenis volgen.</p> 
<p>Thans iets over de orde der gebeurtenissen, die in den aanvang van het Boek der Rechters verhaald worden.</p>
<p>Om de rangorde aan te duiden, waarin dit boek naar zijn inhoud onder de gewijde boeken behoorde, namelijk achter het Boek Josue, gaf de redactor aan hetzelve de beginwoorden: ‘<hi type="cursief">En het geschiedde na den dood van Josue</hi>’. Dat was als de titel van het boek, waaraan zijn inhoud in het algemeen beantwoordde. Een zoodanig begin vindt men ook Jos. I 1 en II Reg. I 1 (vgl. ook IV Reg. I 1). Uit die beginwoorden volgt niet dat <hi type="cursief">al</hi> het volgende, zelfs niet dat het <hi type="cursief">eerst</hi>volgende na den dood van Josue is geschied. Zakelijk onderzoek moet uitmaken, welke van de verhaalde gebeurtenissen vóór, welke nà den dood van Josue zijn voorgevallen. En nu meenen wij dat juist het eerstvolgende tijdens het leven van Josue heeft plaats gehad. Om de volgende redenen: 1<hi type="super">o</hi> Het is geheel onaannemelijk, dat na de zegevierende veldtochten van Josue de Israëlieten nog twintig jaar of langer (vgl. Jos. XIV noot 4 met XXIV noot 15) bijeengebleven zijn en niet getracht hebben het hun beloofde land voor goed te bezetten en te bewonen; trouwens de laatste hoofdstukken van Jos. (van XXI 41 af) geven duidelijk genoeg te verstaan dat tijdens de laatste levensjaren van Josue de Israëlieten in hun land <hi type="cursief">woonden.</hi> 2<hi type="super">o</hi> De verovering van Hebron door Caleb (Jos. XV 13 volg. en Judic. I 10 volg.) hangt samen met de bezetting van Juda's stamgebied. Caleb nu moet spoedig na de hem door Josue gedane toezegging (Jos. XIV 13) werk gemaakt hebben van de verovering (vgl. v. 10-12 ald.); deze toezegging geschiedde echter nog te Galgala, waar Caleb met de kinderen van Juda bij Josue optrad<note n="432">Wil men den leeftijd van Caleb doen gelden, dan moet men, zoo de verovering eerst na Josue's dood heeft plaats gehad, Caleb dien krijgstocht laten doen als grijsaard van meer dan 100 jaar (vgl. Jos. XXIV noot 15).</note>. Nu wordt echter de verovering van Hebron enz. en de verdelging der ‘drie Enakskinderen’ door Caleb (Jos. XV 13-15, Judic. I 20) in Judic. I 10-11 aan <hi type="cursief">Juda</hi> toegeschreven. 3<hi type="super">o</hi> De toewijzing van hun gebied aan den stam Juda en aan het ‘huis Joseph’ had te Galgala plaats (Jos. XV-XVII, vgl. XIV 1-6); te Silo waren er nog slechts zeven stammen over, wier erfgebied nog moest bepaald worden (ald. XVIII 1-2); men moet dus aannemen dat Juda en Joseph reeds van Galgala uit zijn opgetrokken ter inbezitneming van hun grondgebied. Beide veroveringstochten worden ons echter verhaald in Judic. I, en v. 16 ald. leert ons dat Juda inderdaad van Jericho is uitgetrokken (vgl. Jos. V 10), terwijl Joseph eveneens van Jericho naar Bethel moet getrokken zijn (Judic. I 22 volg.). 4<hi type="super">o</hi> Josue ontving zijne bezitting in het stamgebied van Ephraïm zeker niet voordat ‘de kinderen van Israël’, die het hem gegeven hadden (Jos. XIX 49-50), het in bezit hadden genomen. 5<hi type="super">o</hi> De samensteller zelf van het Boek der Rechters geeft door II 8 (verhaal van Josue's dood) niet onduidelijk te verstaan, dat veel van het voorafgaande tijdens het leven van Josue is geschied.</p>
<p>Wij stellen ons de geschiedenis der verovering van Chanaän in de volgende orde voor. Vestiging van het legerkamp te Galgala bij  Jericho<note n="433">Legerkamp te Galgala (Jos.) = dat te Jericho (Judic.).</note>, inneming van Jericho; Jos. V-VI. Veroveringstochten van Josue (met het leger van geheel Israël) van Galgala uit; Jos. VII-XI. Bevel om het land te verdeelen onder de Westjordaansche stammen, opdat elke stam zijn aandeel in bezit neme; Jos. XIII 7. ‘En de kinderen van Israël raadpleegden den Heer en vroegen: wie onder ons zal het eerst optrekken tegen de Chanaänieten om hen te bestrijden? En de Heer antwoordde: Juda zal optrekken; zie Ik geef het land in zijne handen’; Judic. I 1-2. Aan Caleb wordt op zijn verzoek Hebron toegekend, Jos. XIV 6-13. Juda en Simeon gaan met (vermoedelijk onder aanvoering van) Caleb (Jos. XV 14 = Judic. I 10) en met ‘de kinderen van Hobab den Cineër’ (zoo waarschijnlijk naar de Septuag. te lezen, Judic. I 16) van het kamp bij Jericho uit ter inbezitneming van Juda's grondgebied; Caleb verkrijgt Hebron, Othoniël neemt Cariath-Sepher in; de Cineërs blijven wonen in het veroverde gebied ‘bij Amalec’; Judic. I 3-17. Omstreeks denzelfden tijd aanwijzing en inbezitneming van het gebied der Josephstammen; Jos. XVI-XVII, Judic. I 22-25. Het legerkamp te Galgala wordt opgebroken (Judic. II 1 <hi type="cursief">a</hi>?). Aankomst te Silo, waar de tabernakel wordt gevestigd; Jos. XVIII 1. Verdeeling van het land onder de zeven overgebleven stammen; Jos. XVIII 2 volg. ‘En Josue liet het volk gaan en de kinderen van Israël trokken weg, ieder naar zijn erfgebied, <hi type="cursief">om het in bezit te nemen</hi>’<note n="434">Men lette op het verschil met Jos. XXIV 28, waar deze woorden ontbreken. Judic. II 6 bedoelt derhalve niet (wat wij in de noot abusievelijk zeiden) de Jos. XXIV beschreven vergadering te ‘Sichem’ (Silo), waarheen de reeds in hun stamgebied wonende Israëlieten werden saamgeroepen.</note>; Judic. II 6. Terugzending der Overjordaansche krijgslieden; Jos. XXII. Bij de nu volgende verovering van hun gebied zijn de stammen nalatig in het bestrijden der Chanaänieten en het verwoesten hunner altaren. De Judic. II 1-5 vermelde bijeenkomst behoeft niet lang na den dood van Josue te hebben plaats gehad (tegen noot 3 ald.).</p>
<title>Het Debora-lied</title>
<p>Ons bestek voor de aanteekeningen onder den tekst bood geen gelegenheid om dit heerlijke, levend uit de ziel gewelde lied, dat van heel iets anders getuigt dan van eene nog in windselen liggende Hebreeuwsche litteratuur, naar behooren in zijn oorspronkelijken vorm weer te geven en voldoende te verklaren. Nochtans meenden wij dat het lied daarop het volste recht had. Wanneer wij hier geven ‘eene vertaling, die den zin van den tekst in den oorspronkelijken vorm o.i. zooveel mogelijk nabijkomt’ (V noot 1), dan erkennen wij ten volle, niet alleen de gebrekkigheid der vertaling, die uitteraard niet den vollen zin der Hebreeuwsche woorden teruggeeft, maar ook de onzekerheid, die bij meerdere ‘verbeteringen’ en opvattingen van den tekst blijft bestaan. Het is dikwijls tasten en voelen, en wat de een zeker of waarschijnlijk acht, wordt door den ander verworpen. Ter betrachting der noodige beknoptheid hebben wij ons in den regel ook onthouden van de vermelding  van andere verklaringen of verbeteringen, en zelfs van motiveering der door ons gegevene. Voor wie van het lied studie maakt, was dit o.i. onnoodig, en voor wie er geen studie van maakt - ongewenscht. Daar wij in dit werk slechts bij hooge uitzondering andere schrijvers en boeken meenden te moeten vermelden, onthouden wij ons ook hier daarvan. Onder de door ons geraadpleegde auteurs vermelden wij dan ook alleen Lagrange, wiens boek <hi type="cursief">Le livre des Juges</hi> ons hier als elders (van VIII 22 af) van veel nut is geweest. Wat eigen conjectuur is, hebben wij bij de aanteekeningen achter de vertaling met een * gemerkt. De andere ‘verbeteringen’ zijn aan verschillende schrijvers ontleend.</p>
<p>Bij de vaststelling van den tekst meenden wij ons niet al te veel te moeten laten binden door ‘regels’ van metrum en strophen in de latere Hebreeuwsche poëzie, waarvan trouwens het onderzoek nog verre van afgedaan is en welker toepassing op het aloude, uit de natuur gegroeide Debora-lied allicht gedwongen en schadelijke aanpassing zou worden. Wij trachtten met Lagrange het lied voornamelijk naar de gewone regels van tekstcritiek te herstellen. Dat echter ook in dit stuk Hebreeuwsche poëzie rythmus, parallelisme, symmetrie, strophenbouw niet ontbreken, is spoedig genoeg te ontdekken. Het lied bestaat uit drie deelen, waarvan elk met een vierregelige strophe begint. De andere strophen bestaan uit een even getal regels, van zes tot tien, waarin meestal een tweeledig parallelisme duidelijk kenbaar is; op dit laatste schijnen de twee laatste strophen van het eerste deel een uitzondering te maken<note n="435">Vgl. hierbij de Inleiding op het Boek der Psalmen, blz. 15-16.</note>. Door den druk hebben wij aangeduid wat ons op het punt van strophenbouw en parallelisme waarschijnlijk voorkwam. In het eerste deel zijn de strophen duidelijk te erkennen: elke strophe sluit met <hi type="cursief">Israël,</hi> waarmede bij de eerste en laatste ook de eerste regel eindigt. In elken regel vindt men drie of vier ‘verheffingen’, die sommigen als versvoeten naar bepaalde regels bij lettergrepen willen afmeten, doch die in alle geval verbonden zijn aan de begrippen, welke door de hoofdwoorden worden uitgedrukt. Een voorbeeld:</p>
<lg>
<l><hi type="cursief">Jahwe,</hi> toen Gij <hi type="cursief">uittoogt</hi> van <hi type="cursief">Sèir,</hi>       3 </l>
<l><hi type="cursief">voortschreedt</hi> van <hi type="cursief">Edom's bergland,</hi>       3 </l>
<l><hi type="cursief">sidderde</hi> de <hi type="cursief">aarde</hi> en de <hi type="cursief">hemelen dropen.</hi> 4</l>
</lg>
<p>Zoover het doenlijk was, hebben wij getracht met de eigenaardigheid der verzen in dit opzicht bij de vertaling rekening te houden.</p>
<p>Daar het lied als wisselzang kan worden opgevat, hebben wij het zoo tusschen Debora (D.) en Barac (B.) verdeeld als ons het meest geschikt voorkwam. Men zou met die verdeeling nog verder kunnen gaan, doch reeds de aangegevene is al onzeker genoeg. De twee laatste regels, die o.i. niet onecht behoeven te zijn, kunnen een gezamenlijken slotzang vormen; zij zouden ook bij de voorafgaande strophe kunnen behooren.</p>
<p>Bij de aanteekeningen neme men in aanmerking, dat zij slechts aanvulling - en hier en daar verbetering - zijn van de noten op hoofdst. V, die men doorloopend vergelijke.</p> 
<p><table><tr><td class="tussenkop">I.</td></tr><tr valign="top"><td colspan="1">D.</td><td colspan="1">2.</td><td colspan="2">Wijl vorsten waren de vorsten<note n="436">Naar de vertaling van Sept. A. en overeenkomstig de beteekenis van peraʽoth in Deut. XXXII 42 (zie de noot ald., * daarnaar ook Hab. III 14 te lezen). Sommigen verwijzen voor het werkwoord paraʽ naar Lev. X 6, XIII 45, XXI 10, Num. V 18 (zie de noten op de twee eerste plaatsen), vatten het volgende woord peraʽoth op als meervoud van peraʽ ‘loshangend hoofdhaar’ (Num. VI 5 en Ezech. XLIV 20) en vertalen: ‘Toen men de haren liet groeien in Israël’, d.i. toen men, de verdrukking moede, zijne haren Gode wijdde en de gelofte deed ze te zullen laten groeien tot de overwinning of den heldendood; vgl. XIII noot 4. Men zou echter veeleer moeten vertalen: ‘Toen men de haren liet loshangen’ (ten teeken van rouw), ook wegens de gewone beteekenis ‘loslaten’ die peraʽ heeft. Bovendien laat bij die verklaring het verband tusschen v. 2 en het volgende te wenschen over, ook wanneer men daarop terstond v. 4 laat volgen. - De zin is: wijl de vorsten in Israël zich als vorsten aan het hoofd stelden.</note> in Israël,</td></tr><tr valign="top"><td colspan="3"> </td><td colspan="1">wijl zichzelf schonk het volk van Jahwe<note n="437">Hebr. na volk: ‘looft Jahwe’; vgl. ook v. 9 en 13. * Wij schrappen het volgende: ‘Hoort koningen, luistert vorsten!’</note>:</td></tr><tr valign="top"><td colspan="1"> </td><td colspan="1">3.</td><td colspan="2">wil ik aan Jahwe zingen, ik,</td></tr><tr valign="top"><td colspan="3"> </td><td colspan="1">lofzingen<note n="438">Het werkwoord staat met gelijken zin ook Is. XII 5 en is geen bewijs voor een laten oorsprong van v. 3.</note> Jahwe God van Israël.</td></tr><tr valign="top"><td colspan="4"> </td></tr><tr valign="top"><td colspan="1"> </td><td colspan="1">4.</td><td colspan="2">Jahwe, toen Gij uittoogt van Seïr,</td></tr><tr valign="top"><td colspan="3"> </td><td colspan="1">voortschreedt van Edom's bergland<note n="439">Sadeh (anders ‘veld’) schijnt hier (ook v. 18?) nog den zin van ‘bergland’ te hebben, naar het Assyrische sjadoe (‘hoogte’); vgl. de noot op I Reg. XIV 14.</note>,</td></tr><tr valign="top"><td colspan="2"> </td><td colspan="2">sidderde de aarde, en de hemelen dropen,</td></tr><tr valign="top"><td colspan="3"> </td><td colspan="1">de wolken dropen van water<note n="440">Letterlijk: ‘de wolken deden wateren druipen’. Schrap gam (‘ook’) vóór ‘wolken’.</note>;</td></tr><tr valign="top"><td colspan="1"> </td><td colspan="1">5.</td><td colspan="2">bergen beefden voor het aanschijn van Jahwe<note n="441">Wij beschouwen thans met anderen zeh Sinai (‘dat is de Sinaï zelf’) als een glosse uit Ps. LXVIII (Vulg. LXVII) 9.</note>,</td></tr><tr valign="top"><td colspan="3"> </td><td colspan="1">voor 't aanschijn van Jahwe God van Israël.</td></tr><tr valign="top"><td colspan="4"> </td></tr><tr valign="top"><td colspan="1">B.</td><td colspan="1">6.</td><td colspan="2">In de dagen van Samgar, Anath's zoon<note n="442">Men herinnert bij Samgar (Hebr. Sjamgar) aan ‘Sangara’, koning der ‘Chatti’ (Hetheërs) te Charcamis (zie II Par. XXXV noot 19), door de Assyrische koningen Assurnasirpal en Salmanassar II in de 9de eeuw v.Chr. vermeld; aan het land ‘Sjanchar’, welks koning in een Amarna-brief in één adem genoemd wordt met dien der Chatti, en aan ‘Samgar-Nebo’, een Babylonisch overste onder Nabuchodonosor (Jer. XXXIX 3); voor Anath aan ‘Anati’, den naam van een (niet-Egyptisch) man aan het Egyptische hof, die in een Amarna-brief (dus vóór het tijdvak der Rechters) vermeld wordt. Men vermoedt dat ‘Sjamgar’ (Sangara?) en ‘Sisera’ (Sisira?) namen van Hetheërs zijn, van welke de eerste de koning der Hetheërs zou geweest zijn, resideerende in de toenmalige Hetheesche hoofdstad Cades aan den Orontes (ten N. van Palestina, zie III noot 13), terwijl Sisera de machtigste der onder hem staande ‘koningen van Chanaän’ was (hierna v. 19). De naam ‘Jabin’ zou dan ook op andere plaatsen onecht zijn, b.v. Ps. LXXXIII (Vulg. LXXXII) 10, waar hij ook naar de versmaat niet past.</note>,</td></tr><tr valign="top"><td colspan="3"> </td><td colspan="1">trokken in Israël<note n="443">In plaats van bimê Jaʽel (‘in de dagen van Jaël’) leest men be-Jisraël. * Men zou ook bajjamim ha-êlleh ‘in die dagen’ kunnen vermoeden.</note> geen karavanen<note n="444">Kleine verandering van klankteekens. Hebr.: ‘rustten de heer wegen’ (d.i. zij werden niet begaan), wat evenwel minder goed past bij ‘in Israël’; ook schijnt de gedachte: ‘men zag geen karavanen, maar slechts enkele voetgangers op zijpaden’, meer teekenend.</note>,</td></tr><tr valign="top"><td colspan="3"> </td><td colspan="1">en wie op wegen<note n="445">Schrap het hierop volgende arachoth (‘heerwegen’) als glosse uit den vorigen regel.</note> gingen, gingen op kronkelpaden;</td></tr><tr valign="top"><td colspan="1"> </td><td colspan="1">7.</td><td colspan="2">geen vorsten<note n="446">Lees peraʽoth (als v. 2) i.p.v. perazôn (gewoonlijk met ‘leiding’ vertaald, ook v. 11). Sept. A las reeds perazôn, doch de Joodsche overlevering (Targum) vatte het woord op als perazoth ‘open steden’ (vgl. Ezech. XXXVIII 11 en Zach. II 8 Vulg. 4); -ôn is enkelvoud, terwijl het werkwoord in het meervoud staat.</note> vond men in Israël, geene,</td></tr><tr valign="top"><td colspan="3"> </td><td colspan="1">totdat gij opstondt, Debora,</td></tr><tr valign="top"><td colspan="3"> </td><td colspan="1">opstondt Moeder in Israël;</td></tr><tr valign="top"><td colspan="1"> </td><td colspan="1">8.<note n="447">Het hier nog staande: ‘Het (Israël) koos nieuwe goden’, is vermoedelijk glosse uit Deut. XXXII 17.</note></td><td colspan="2">toen zag men voor vijf steden geen schild<note n="448">Andere woordscheiding met dezelfde letters. De zin van deze twee regels is: de steden waren schier geheel onbeschermd en de krijgslieden ongewapend (en moedeloos).</note>,</td></tr><tr valign="top"><td colspan="3"> </td><td colspan="1">en geen lans bij veertigduizend in Israël.</td></tr><tr valign="top"><td colspan="4"> </td></tr><tr valign="top"><td colspan="1">D.</td><td colspan="1">9.</td><td colspan="2">Mijn hart aan de leiders van Israël,<note n="449">* Wij schrappen het hier staande: ‘die zich aanboden onder het volk: looft Jahwe!’, als glosse naar v. 2. De zin verbreekt den samenhang tusschen v. 9 en 10, waar nog de ‘leiders’ worden bezongen, niet de krijgslieden uit het volk.</note></td></tr><tr valign="top"><td colspan="1"> </td><td colspan="1">10.</td><td colspan="1"> </td><td colspan="1">gevlekte ezelinnen<note n="450">Vermoedelijk de licht rood gevlekte ezels, die zeldzaam en nu nog zeer gezocht zijn. Schildering van den zegetocht na de overwinning.</note> berijdend,</td></tr><tr valign="top"><td colspan="3"> </td><td colspan="1">op kleederen van vorsten gezeten<note n="451">Hebr.: ‘gezeten op kleederen en gaande op den weg: denkt na!’ (of: spreekt, bezingt). Dan volgt v. 11: ‘vanwege de stem van hen’ enz. Lagrange leest siach i.p.v. sichoe (‘spreekt’) en vertaalt: ‘en voorttrekkend op een weg van groen’ (eigenlijk ‘struikgewas’, vgl. Gen. II 5). Hij stelt ook voor om rekheb (wagens) i.p.v. derekh (‘weg’) te lezen en sarim i.p.v. sichoe, waarbij de m van sarim ontleend is aan het volgende miqqôl, waar zij niet past. Doch bij Sept. A ontbreken de woorden: ‘en gaande op den weg’. * Zoo men deze woorden schrapt en dan sarim leest, heeft men den goeden zin: ‘gezeten op (buitgemaakte?) kleederen (mantels, vgl. III 16) van vorsten’; voor dit gebruik bij een zegetocht vgl. Matth. XXI 7 enz. Wij vermoeden dat we-holekhê ʽal derekh (‘en gaande op den weg’) een glosse is bij josjebê ʽal middin (‘gezeten op kleederen’) van iemand die dit laatste niet begreep. Sept. B en Vulg. vermoedden madôn, welk woord (‘strijd’, ‘twist’) dan verkeerdelijk met ‘gericht’ vertaald werd.</note>!</td></tr><tr valign="top"><td colspan="1"> </td><td colspan="1">11.</td><td colspan="2">Hoor<note n="452">Lees qôl (zie de vorige aant.), eig. ‘stem van’, vgl. Cant. II 8, Is. XL 3, LXVI 6, Nah. III 2.</note> die zich scharen<note n="453">Eigenl. ‘verdeelen’, ‘rangschikken’, naar Prov. XXX 27. Wellicht worden degenen bedoeld, die de in triomftocht terugkeerenden opwachten bij de bronnen in de schaduw der boomen (vgl. Exod. XV 27, Num. XXXIII 9).</note> bij waterputten<note n="454">Eigenl. ‘tusschen de schepvaten’ (of schepwerktuigen aan de putten, noria's), volgens anderen ‘tusschen de drenkbakken’. Het volgende sjam ‘daar’ (zingen zij) te schrappen; het is ingevoegd omdat na miqqôl een nieuwe aanzet noodig was.</note>:</td></tr><tr valign="top"><td colspan="3"> </td><td colspan="1">men zingt de triomfen van Jahwe,</td></tr><tr valign="top"><td colspan="3"> </td><td colspan="1">triomfen der vorsten<note n="455">Lees peraʽoth, als v. 7. Het Hebr. pirzôno vertaalt men: ‘zijner leiding’.</note> in Israël.<note n="456">Het nog volgende: ‘Toen daalden zij af naar de poorten, het volk van Jahwe’, schijnt een hierheen gekomen randnoot van v. 13 te zijn.</note></td></tr></table></p> 
<p><table><tr><td class="tussenkop">II.</td></tr><tr valign="top"><td colspan="1">B.</td><td colspan="1">12.</td><td colspan="2">Op, waak op, Debora<note n="457">Hebr. herhaalt hierna: ‘Op, waak op!’ Men heeft dit ingevoegd tusschen de bijna gelijke woorden Debora en dabberi (‘zing’, eig. ‘spreek’); wij schrappen met anderen deze herhaling, * doch behouden dabberi, dat dan vergoed werd door ‘met (het lied)’.</note>, zing het lied!</td></tr><tr valign="top"><td colspan="3"> </td><td colspan="1">wek des volks tienduizenden<note n="458">De strijdbare mannen in Israël. Deze regel ontbreekt in het Hebr., doch is te herstellen uit Sept. A. Hij volgt daar wel is waar op Debora, doch het parallelisme met de twee volgende regels eischt deze volgorde; wellicht stond hij reeds, als bij vergissing uitgelaten, aan den rand, waardoor de vertaler hem te verkeerder plaatse opnam.</note>!</td></tr><tr valign="top"><td colspan="1">D.</td><td colspan="1"> </td><td colspan="2">Sta op, Barak, in uwe kracht<note n="459">Bijgevoegd naar Sept. A; vgl. VI 14.</note>,</td></tr><tr valign="top"><td colspan="3"> </td><td colspan="1">en boei die u boeiden, Abinoam's zoon!</td></tr><tr valign="top"><td colspan="4"> </td></tr><tr valign="top"><td colspan="1">B.</td><td colspan="1">13.</td><td colspan="2">Toen toog Israël<note n="460">Israël i.p.v. sarid (‘overschot’). De in aant. 21 vermelde randnoot met las-sjeʽarim (‘naar de poorten’) getuigt dat toen de tekst reeds geschonden of onduidelijk was.</note> af tot de edelen,</td></tr><tr valign="top"><td colspan="3"> </td><td colspan="1">Jahwe's volk toog voor Hem<note n="461">Zie V noot 15.</note> naar de helden.</td></tr><tr valign="top"><td colspan="1"> </td><td colspan="1">14.</td><td colspan="2">Uit Ephraïm waren oversten<note n="462">Lees sjalisjim i.p.v. sjaresjam (‘hun wortel’). Zie verder V noot 16.</note> in de vlakte,</td></tr><tr valign="top"><td colspan="3"> </td><td colspan="1">uwe edelen<note n="463">* Wij lezen addirekha i.p.v. acharekha (‘achter u’), anderen met Sept. A achikha (‘uw b’oeder Benjamin’ - als tot Ephraïm gesproken, wat ook bij ‘achter u’ de bedoeling kan zijn). Benjamin wordt in den 2den persoon aangesproken omdat Debora daar hare woonplaats had, vgl. IV noot 8.</note>, Benjamin, bij uw krijgsvolk.</td></tr><tr valign="top"><td colspan="2"> </td><td colspan="2">Uit Machir<note n="464">Onder ‘Machir’ is Manasses te verstaan, zeker ook Oost-Manasses (tegen V noot 17); vgl. Jos. XVII 1; Num. XXXII 39-40; Deut. III 13 en 15. Zie verder aant. 34.</note> kwamen gebieders af,</td></tr><tr valign="top"><td colspan="3"> </td><td colspan="1">en uit Zabulon dragers van den staf<note n="465">Schrap het nog volgende sjôphêr (‘des schrijvers’ of ‘tellers’, vgl. I Reg. XV noot 4) als verklarende glosse bij ‘stafdragers’ d.i. opperhoofden of legeroversten; vgl. IV Reg. XXV 19.</note>,</td></tr><tr valign="top"><td colspan="1"> </td><td colspan="1">15.</td><td colspan="2">vorsten<note n="466">Lees sarê (met Sept. en Vulg.) i.p.v. we-saraï (‘en mijne vorsten’). Onder de ‘vorsten’ zijn krijgsoversten te verstaan. Die van Issachar ‘waren bij Debora’ (zooals anderen het verstaan) op hun eigen grondgebied, waar de strijd plaats had.</note> in Issachar met Debora,</td></tr><tr valign="top"><td colspan="3"> </td><td colspan="1">en Barak geleidde ter vlakte zijn voetvolk<note n="467">Uit Zabulon en Nephthali (v. 18, IV 6 en 10). De hier aangebrachte verbeteringen steunen op goede Septuaginta-lezingen. Het in het Hebr. achter Debora staande ‘en Issachar evenzoo’ is een randglosse.</note>.</td></tr><tr valign="top"><td colspan="4"> </td></tr><tr valign="top"><td colspan="1">D.</td><td colspan="1"> </td><td colspan="2">Aan Ruben's beken waren groot de bedenkingen<note n="468">Zoo aan het einde van v. 16, waarheen de goede lezing van v. 15b, die vermoedelijk aan den rand geschreven was, verdwaald is. Het grondgebied van Ruben is Jos. XIII 16-21 beschreven; voor ‘Ruben's beken’ zie Judic. XI noot 18.</note>.</td></tr><tr valign="top"><td colspan="1"> </td><td colspan="1">16.</td><td colspan="1"> </td><td colspan="1">Waarom zat gij in de omtuiningen?</td></tr><tr valign="top"><td colspan="2"> </td><td colspan="2">Om 't gefluit bij de kudden te hooren?<note n="469">* Wij schrappen het hier volgende, zeer prozaïsche: ‘Galaäd rustte aan de overzijde van den Jordaan’, dat in tegenspraak is met v. 14. Er is geen enkele reden om het land Galaäd niet onder het daar genoemde ‘Machir’ te begrijpen. Machir is integendeel bij voorkeur Oost-Manasses, d.i. (noordelijk) Galaäd (zie Num. XXXII noot 13 en Deut. III noot 9). Evenmin is er reden om ‘Galaäd’ als Gad op te vatten. Toch behoort Gad genoemd te zijn. * In plaats van het volgende ‘Dan’ (v. 17) lezen wij Gad: 1o omdat niet alleen het zuidelijke (zie V noot 22, ook de noot 23 ald. genoemde reden geldt evenzeer voor Dan), maar ook het noordelijke Dan (hoofdst. XVIII) - waarvan men, zoo het toen al bestond, in dezen oorlog toch zeker geen hulp kon verwachten - hier bezwaarlijk kan genoemd zijn; 2o omdat Ruben en Gad bij elkander hooren (vgl. b.v. Num. XXXII 1 volg.) en beide behooren genoemd te zijn; 3o omdat ‘en Gad, waarom’ enz. veel natuurlijker dan die zin met ‘Dan’ op de vermelding van Ruben en op v. 16 (‘Waarom’ enz.) volgt. Bij ‘Gad’ moet men natuurlijk velden lezen i.p.v. ‘schepen’. Misschien heeft anijjoth van Gen. XLIX 13 b, met welks eerste helft de regel over Aser (daar Zabulon) overeenkomt, hier invloed uitgeoefend; v. 14 ald. is ook de eenige plaats, waar, buiten ons lied, het woord misjpethajim (‘omtuiningen’) voorkomt (ook met ‘tusschen’).</note></td></tr><tr valign="top"><td colspan="1"> </td><td colspan="1">17.</td><td colspan="1"> </td><td colspan="1">En Gad, waarom wijlde 't op zijne velden?</td></tr><tr valign="top"><td colspan="2"> </td><td colspan="2">Aser zat aan 't strand der zee<note n="470">Lagrange verwerpt niet alleen den vorigen regel over ‘Dan’ als glosse, maar ook dezen over Aser en voegt den volgenden (‘en aan zijne bochten’ enz., alsdan de ruwe door rotsen loopende beddingen der beken) bij dien over Galaäd. Wij zien daarvoor geen reden. Al had Aser juist niet de Phenicische kust in bezit, men kon toch zeggen dat het in het kustgebied woonde, en het is ook geenszins onwaarschijnlijk dat Aser de kust ten W. en ten N. van den Karmel (zie Jos. XIX 26 en noot 27 ald.), met hare rotsachtige inhammen, in bezit heeft gehad, al woonde het ook deels ‘te midden van den Chananeër’ (Judic. I 32).</note>,</td></tr><tr valign="top"><td colspan="3"> </td><td colspan="1">en aan zijn bochten rustte het uit.</td></tr><tr valign="top"><td colspan="1"> </td><td colspan="1">18.</td><td colspan="2">Zabulon is een volk, dat den dood trotseert,</td></tr><tr valign="top"><td colspan="3"> </td><td colspan="1">ook Nephthali, op de hoogten des lands<note n="471">Volgens sommigen: wonende op het bergland (van Galilea, zie aant. 4), volgens anderen: ten strijde gelegerd op de hoogten aan de vlakte (van Esdrelon).</note>.</td></tr><tr valign="top"><td colspan="4"> </td></tr><tr valign="top"><td colspan="1">B.</td><td colspan="1">19.<note n="472">Daar ‘Toen’ het verhaal inzet, vermoedt men in den hieraan voorafgaanden regel: ‘Koningen kwamen en streden’ (Sept. beter: ‘legerden zich’), een glosse van iemand die het verhaal wilde inleiden.</note></td><td colspan="2">Toen streden Chanaän's koningen,</td></tr><tr valign="top"><td colspan="3"> </td><td colspan="1">bij Thaänach, aan Mageddo's wateren<note n="473">De hierop volgende regel: ‘winst aan zilver behaalden zij niet’, wordt door Lagrange gehouden voor ‘een ironische glosse, die de prachtige tegenstelling tusschen koningen en sterren onderbreekt’.</note>.</td></tr><tr valign="top"><td colspan="1"> </td><td colspan="1">20.</td><td colspan="2">Van den hemel streden de sterren,</td></tr><tr valign="top"><td colspan="3"> </td><td colspan="1">van hare banen bekampten zij Sisera.</td></tr><tr valign="top"><td colspan="1"> </td><td colspan="1">21.</td><td colspan="2">De beek Kison sleepte hen weg,</td></tr><tr valign="top"><td colspan="3"> </td><td colspan="1">de beek Kadumim trad<note n="474">* Lees hidrikh i.p.v. tidrkhi (‘treed’).</note> over de trotschen<note n="475">* Lees ansjê (mannen) i.p.v. naphsji (‘mijne ziel’); ansjê ʽôz = mannen van kracht of trots.</note>.</td></tr><tr valign="top"><td colspan="1"> </td><td colspan="1">22.</td><td colspan="2">Toen sloegen de paardehoeven:</td></tr><tr valign="top"><td colspan="3"> </td><td colspan="1">'t was galop, de galop zijner rossen<note n="476">Abbirim (eig. ‘sterken’, ook ‘stieren’) met de beteekenis van ‘rossen’ komt Jer. VIII 16, XLVII 3 en L 11 voor. Zijner slaat op ‘Sisera’ (v. 20), wiens kracht bestond in zijn gespannen (v. 28, IV 3). Voor het hier kort beschreven tooneel vgl. Nah. III 2-3.</note>.</td></tr></table></p> 
<p><table><tr><td class="tussenkop">III.</td></tr><tr valign="top"><td colspan="1">D.</td><td colspan="1">23.</td><td colspan="2">Vloekt Meroz, zegt de Engel van Jahwe,</td></tr><tr valign="top"><td colspan="3"> </td><td colspan="1">vloekt met vloek zijn bewoners!</td></tr><tr valign="top"><td colspan="2"> </td><td colspan="2">Want zij kwamen niet tot hulp van Jahwe,</td></tr><tr valign="top"><td colspan="3"> </td><td colspan="1">tot Jahwe's hulp bij de helden.</td></tr><tr valign="top"><td colspan="4"> </td></tr><tr valign="top"><td colspan="1">B.</td><td colspan="1">24.</td><td colspan="2">Gezegend boven vrouwen zij Jaël<note n="477">Het hierop volgende: ‘de vrouw van Heber den Keniet’, is glosse.</note>,</td></tr><tr valign="top"><td colspan="3"> </td><td colspan="1">boven vrouwen in tenten gezegend!</td></tr><tr valign="top"><td colspan="1"> </td><td colspan="1">25.</td><td colspan="2">Water vroeg hij, melk gaf zij,</td></tr><tr valign="top"><td colspan="3"> </td><td colspan="1">in de schaal van edelen bracht zij room.</td></tr><tr valign="top"><td colspan="1"> </td><td colspan="1">26.</td><td colspan="2">Hare hand grijpt de pin,</td></tr><tr valign="top"><td colspan="3"> </td><td colspan="1">en hare rechter den hamer der werkers,</td></tr><tr valign="top"><td colspan="2"> </td><td colspan="2">en zij beukt Sisera, verbrijzelt zijn hoofd,</td></tr><tr valign="top"><td colspan="3"> </td><td colspan="1">en verplettert en splijt zijne slaap.</td></tr><tr valign="top"><td colspan="1"> </td><td colspan="1">27.</td><td colspan="2">Tusschen haar voeten gekromd lag hij en sliep<note n="478">Letterlijk: ‘heeft hij zich (toen hij zich te rusten legde) gekromd, is hij neergevallen (vgl. Esth. VII 8), lag hij te slapen’. In den volgenden regel wordt dit herhaald, doch in plaats van sjakhabh (‘lag hij te slapen’) staat daar sjadoed ‘verslagen’: echt dichterlijke schildering, zelfs met klankspeling, van dezen overgang van den slaap in den dood, zooals de Vulg. IV 21 teekenend zegt. * De tusschen het tweede naphal (‘is hij neergevallen’) en sjadoed staande woorden: ‘waar hij zich gekromd had, daar viel hij’, zijn een, minder juiste, verklarende glosse.</note> -</td></tr><tr valign="top"><td colspan="3"> </td><td colspan="1">tusschen haar voeten gekromd ligt hij: verslagen.</td></tr><tr valign="top"><td colspan="4"> </td></tr><tr valign="top"><td colspan="1">D.</td><td colspan="1">28.</td><td colspan="2">Aan het venster gebukt kijkt zij uit<note n="479">Lees wattabêt i.p.v. watjabbêb (gewoonlijk met ‘jammerde zij’ vertaald). Het ‘venster’ is het Oostersche open ‘tralievenster’ (hierna) met wijde houten traliën, waardoor men ver kan uitzien.</note> -</td></tr><tr valign="top"><td colspan="3"> </td><td colspan="1">Sisera's moeder. - aan het tralievenster:</td></tr><tr valign="top"><td colspan="2"> </td><td colspan="2">‘Waarom draalt zijne strijdkar te komen?</td></tr><tr valign="top"><td colspan="3"> </td><td colspan="1">Waarom is de gang zijner wagens zoo traag?’</td></tr><tr valign="top"><td colspan="1"> </td><td colspan="1">29.</td><td colspan="2">Een wijze<note n="480">Enkelvoud met Vulg.; Hebr. meervoud (terwijl nochtans het werkwoord in het enkelvoud staat). De zin kan zijn: ‘de wijste’.</note> uit haar vorstinnen<note n="481">Waarschijnlijk vrouwen van onder Sisera staande hoofden, die bij haar zijn.</note> spreekt haar toe,</td></tr><tr valign="top"><td colspan="3"> </td><td colspan="1">en zij zelve ook geeft zich ten antwoord:</td></tr><tr valign="top"><td colspan="1"> </td><td colspan="1">30.</td><td colspan="2">‘Zou men hem dan niet vinden verdeelend den buit?</td></tr><tr valign="top"><td colspan="3"> </td><td colspan="1">Buit: een vrouw, twee vrouwen elk man.</td></tr><tr valign="top"><td colspan="2"> </td><td colspan="2">Buit: een prachtkleed, twee prachtkleeden voor Sisera;</td></tr><tr valign="top"><td colspan="3"> </td><td colspan="1">een pronkdoek, twee pronkdoeken voor den hals der koningin<note n="482">Aldus schijnt de verwarde tekst van v. 30 te lezen, met verandering van het laatste sjalal (‘buit’) in sjegal (vorstelijke gemalin, vgl. Ps. XLV Vulg. XLIV 10 en Neh. II 6). De gemalin van Sisera kan bedoeld zijn, maar ook die van den groot-koning.</note>.</td></tr><tr valign="top"><td colspan="4"> </td></tr><tr valign="top"><td colspan="2">B. en D.</td><td colspan="2"> </td></tr><tr valign="top"><td colspan="1"> </td><td colspan="1">31.</td><td colspan="2">Zoo mogen vergaan al uw vijanden, Jahwe!</td></tr><tr valign="top"><td colspan="2"> </td><td colspan="2">En die U minnen, zijn als opgang der zon in haar heidenmacht.</td></tr></table></p>    
<title><hi type="cursief">Maspha en Bethel</hi> van Judic. XX-XXI.</title>
<p>XX 1-2 wordt verhaald dat de Israëlieten samenkwamen ‘tot den Heer te Maspha’, Hebr. <hi type="cursief">el Jahwe ham-Mispa,</hi> d.i. ‘tot Jahwe (naar) de Mispa’ (vgl. v. 3). Wat en waar was <hi type="cursief">ham-Mispa?</hi></p>
<p><hi type="cursief">Mispa (mitzpah)</hi> beteekent ‘hoogte’ (eigenlijk ‘uitkijk’, vgl. Gen. XXXI noot 16; Is. XXI 8; II Par. XX 24), doch ook hooggelegen steden droegen dien naam (zie Jos. XVIII noot 9, vgl. ‘Gibea’ Judic. XIX noot 19). De uitdrukking <hi type="cursief">el Jahwe ham-Mispa</hi> staat ook XXI 5 <hi type="cursief">b</hi> en 8. In v. 5 <hi type="cursief">a</hi> ald. wordt gevraagd: ‘Wie uit alle stammen van Israël is niet ter vergadering <hi type="cursief">tot Jahwe</hi> opgegaan?’ Men kwam hier derhalve uit geheel Israël samen bij een algemeen erkend, nationaal heiligdom van Israël's God. Wie naar ham-Mispa ging, ging ‘tot Jahwe’.</p>
<p>‘Ham-Mispa’ wordt algemeen gehouden voor de later beter bekende stad Maspha in Benjamin. Evenwel wordt van een te Maspha bestaand oud heiligdom van Jahwe, of zelfs van eene aanleiding uit vroegeren tijd om Maspha voor een geheiligde plaats aan te zien - zooals wèl het geval was met Bethel en Galgala (Gen. XII 8, XIII 3-4, XXVIII 11-22, XXXI 13, XXXV 6-7; Jos. IV 19 volg., V 2 volg.) - nergens gerept, terwijl vóór onzen tekst de naam van dit Maspha alleen voorkomt in de stedenlijst van Benjamin Jos. XVIII 26 (in welke lijsten ook stedennamen van latere tijden zijn opgenomen), zoodat het niet eens zeker is dat de stad Maspha in den tijd van ons verhaal reeds bestond.</p>
<p>Het is bovendien niet waarschijnlijk dat Maspha van Judic. XX-XXI tot het gebied van Benjamin behoorde. Voor eene vergadering der overige Israëlieten en het bijeenbrengen van troepen (zie XX 11 met de noot) <hi type="cursief">tegen</hi> Benjamin was eene stad van Benjamin wel het minst geschikt. Niet alleen de vergadering zelve, maar ook het doel er van kan den Benjaminieten niet onbekend zijn geweest; de Leviet had immers door de griezelige rondzending van het in stukken gehouwen lijk zijner vrouw het heele land in opschudding gebracht. Moest Maspha in Benjamin soms eerst door de Israëlieten worden veroverd voor het houden van een vergadering? Of kon men zich veilig achten in deze stad op vijandelijk grondgebied? Was er geen gevaar dat de vergadering zou belet of althans belemmerd worden? Of hielden de inwoners der stad het met de andere Israëlieten tegen hunne stamgenooten? Maar ‘de kinderen van Benjamin kwamen uit de steden (van Benjamin) samen naar Gabaä’ (XX 14), en van de krijgslieden uit de steden ‘buiten Gabaä’ wordt het getal vermeld (ald. v. 15). Zoo Maspha - dat toch, als het een zoo voornaam heiligdom bezat, een aanzienlijke plaats moest zijn - niet meedeed, waarom wordt dat dan door den anders zoo nauwgezetten schrijver of bewerker niet gezegd?</p>
<p>Bij deze vergadering te Maspha doet zich een vreemd verschijnsel voor. Men is te Maspha saamgekomen ‘tot Jahwe’; men is daar dus ‘bij Jahwe’ (vgl. XXI 5<hi type="cursief">bis</hi> en 8). Nu gaat men echter van het kamp te Maspha naar <hi type="cursief">Bethel</hi>, om daar Jahwe te raadplegen, om daar te bidden, te weenen, te vasten, ja offers op te dragen ‘voor het aangezicht van Jahwe’ (XX 18, 23, 26, 28). Het schijnt derhalve dat men te  Bethel nog dichter ‘bij Jahwe’ was dan te Maspha of dat daar een nog voornamer heiligdom van Jahwe bestond. En zoo rijst de vraag: waarom had men dan de vergadering niet belegd te Bethel en daar het kamp opgeslagen? Bethel immers lag daarvoor zeer geschikt, aan de noordelijke grens van Benjamin.</p>
<p>Hoe het ook zij, zij waren te Maspha. Maar nu dringen zich verdere vragen op. Hoe konden ‘de kinderen van Israël’ die plaats nu en dan verlaten om in Bethel te gaan bidden? Hoe konden zij Maspha met zijn heiligdom, tevens een nu eenmaal bezet vast punt in Benjamin, voor een wijle in den steek laten? En hoe komt het dat de Benjaminieten toen hunne eigene stad, die zelfs door het krijgsvolk was verlaten (XX 26), niet hebben bezet, zelfs geene poging daartoe hebben aangewend? Of, als zij het wèl gedaan hebben, waarom vermeldt de schrijver het niet?</p>
<p>Doch de schrijver schijnt zelf niet te meenen dat Maspha in Benjamin lag. ‘De Benjaminieten, zegt hij, <hi type="cursief">hoorden</hi> dat de kinderen van Israël waren opgegaan naar ham-Mispa’ (XX 3).</p>
<p>Maspha wordt door sommigen gezocht in Schafat of Tel-el-Foel, door anderen op den heuvel van Nebi Samwil (zie voor die plaatsen XIX noot 19). Tegen deze plaatsen, die zeker in Benjamin lagen, pleit al het boven aangevoerde. Tegenwoordig zoekt men Maspha dan ook liever heel aan de noordelijke grens van Benjamin. Sommigen (H<hi type="kleinkap">eidet</hi>) meenen het terug te vinden in el-Bireh (dat gewoonlijk voor het oude Beroth wordt gehouden, zie II Reg. IV 2-3 en de betreffende noot), drie uur gaans ten N. van Jerusalem, anderhalf uur van er-Ram (Rama) en een uur ten Z. van Beitin (Bethel). Een meer geschikte stad kan er voor voor Maspha van Judic. XX-XXI inderdaad niet gevonden worden. Deze stad kan zelfs met Bethel, hoewel wellicht oorspronkelijk aan Benjamin toegewezen, nog tot Ephraïm hebben behoord (zie Jos. XVIII noot 13), maar later toch met Benjamin aan het rijk van Juda zijn gekomen (III Reg. XV 22; II Par. XVI 6). Ongeveer hetzelfde kan men zeggen van Tel-en-Nasbe, een half uur ten Z. van el-Bireh, waar anderen (L<hi type="kleinkap">agrange</hi>) Maspha plaatsen en waarvan de naam stamverwant is met ‘mispa’. Zoo er te Bethel inderdaad een voornaam heiligdom van Jahwe bestond, zou men zelfs kunnen zeggen dat de Israëlieten naar Maspha ‘tot Jahwe’ <hi type="cursief">te Bethel</hi> gingen, daar zich de legerplaats tot in de onmiddellijke nabijheid van Bethel zal hebben uitgestrekt. Dan zou men te Maspha zelf <hi type="cursief">geen</hi> heiligdom behoeven aan te nemen. Doch daar zij hier samenkwamen om wille van het heiligdom, zou men in dat geval toch eer geschreven hebben: ‘tot Jahwe <hi type="cursief">te Bethel</hi>’. Tegen die onderstelling valt bovendien het volgende op te merken.</p>
<p>Vergaderingen ‘bij Jahwe te Maspha’ worden ook I Reg. VII 5 volg. en X 17 volg. vermeld. Doch van het heiligdom van Bethel wordt daar in 't geheel niet gerept. De bijzondere godsdienstige handelingen, waarvoor men in Judic. van Maspha naar Bethel gaat, geschieden in I Reg. blijkbaar te Maspha; zie ald. VII 5, 6, 8, 9, X 19 (‘voor het aangezicht van Jahwe’), 22, 25. Zoo men ook hier van Maspha naar de stad Bethel was gegaan, dan had het <hi type="cursief">gezegd</hi> moeten zijn. Daarentegen  wordt tamelijk duidelijk gezegd dat men te <hi type="cursief">Maspha</hi> bleef: ‘zij verzamelden zich <hi type="cursief">te Maspha,</hi> .... goten water uit <hi type="cursief">voor het aangezicht van Jahwe,</hi> vastten en spraken <hi type="cursief">daar</hi><note n="483">Wij meenen met Poels dat er geen voldoende reden is om dit daar te verdenken (tegen noot 6 ald.); vgl. Jos. XVIII 8 (“hier”); I Reg. XI 14-15 (viermaal “daar”); III Reg. III 4 (“daar”), - gelijksoortige teksten waarin door daar (hier) nadruk gelegd wordt op de bijzonderheid van de plaats.</note>: wij hebben gezondigd tegen Jahwe’ (VII 6). Hier bleven zij dus te Maspha, hoewel het niet noodig was. In Judic. gaan zij naar Bethel, terwijl er alle reden is om te Maspha te blijven; toch was er, zooals I Reg. bewijst, wèl een heiligdom te Maspha. Van den anderen kant onderstelt ook I Reg. (VII 16 en X 3) het bestaan van een heiligdom te Bethel. Er was dus een heiligdom èn te Maspha èn te Bethel.</p>
<p>Heiligdommen van Jahwe - en wel zeer voorname - bestonden er volgens I en II Reg. eveneens te hag-Gilgal, te Nob, te Gibeath-Saul en te Gibeath-ha-Elohim (dat echter terecht vereenzelvigd wordt met dat van Gibeath-Saul): alle in Benjamin. Daarbij komt in dien tijd nog het nationale heiligdom van de ark des verbonds, die op een heuvel bij Cariathiarim stond, waarschijnlijk eveneens in Benjamin (zie Jos. XVIII noot 12). Wat Maspha betreft, aanduidingen in I Reg. verwijzen ons naar de buurt van Gabaä en Gabaon, <hi type="cursief">in Benjamin;</hi> zie ald. VII noot 12 en 13 (met de daar aangehaalde plaatsen) en X noot 21.</p>
<p>Het verhaal van Judic. XX-XXI pleit echter <hi type="cursief">tegen</hi> de ligging van Maspha in Benjamin.</p>
<p>Het heiligdom van de ark des verbonds bevond zich in den tijd, waarover ons verhaal gaat, te Silo (in Ephraïm). En nu is het zeer opmerkelijk, dat Fl. Josephus, die Judic. XIX-XXI zeer goed kent en het verhaal in bijzonderheden mededeelt, als de plaats der vergadering niet Maspha noemt, maar <hi type="cursief">Silo.</hi> ‘In billijken toorn ontstoken, zegt hij, hielden zij eene volksvergadering te Silo, en voor den tabernakel verzameld besloten zij de wapenen op te nemen en den Gabaïeten den oorlog aan te doen’ (Ant. V, 2, 9). Dus ‘vóór den tabernakel’ van de ark des verbonds te Silo. Opmerkelijk is het ook, dat Judic. XXI 12 plotseling <hi type="cursief">Silo</hi> genoemd wordt als de plaats van het legerkamp der Israëlieten. Dat men op <hi type="cursief">beide</hi> plaatsen een legerkamp had opgeslagen, wordt door niets aangeduid. Dat het kamp van Maspha verplaatst was, evenmin. Volgens XXI 8 schijnt het integendeel tot het einde toe te Maspha te zijn geweest. Indien in v. 12 ‘Silo’ eene glosse is (zooals sommigen willen, doch ten onrechte, zie noot 18 ald.), dan deed de glossator toch erg vreemd met hier Silo te noemen. Waarom niet ‘ham-Mispa’, dat hij elders zonder eenige bemerking liet staan? Zou ‘Silo’ een glosse zijn, dan is het zeker een oude glosse, en Fl. Josephus vond ze zóó juist, dat hij ‘Maspha’ van den beginne af door ‘Silo’ vervangt. Wij meenen recht te hebben tot het vermoeden, dat door hem zoowel als door den schrijver of den onderstelden ‘glossator’ van v. 12 een gangbare meening der Israëlieten is uitgesproken. Op welken grond zou die meening kunnen berusten?</p>
<p>Na de nederlaag der Benjaminieten werd te Silo een ‘jaarlijksch feest  van Jahwe’ gevierd (XXI 19). De ‘kinderen van Israël’ (v. 24) met hunne ‘oudsten’ (v. 16) en ‘hoofden’ (XX 2) waren - zoo men afziet van XXI 12 - in het kamp te Maspha Gingen zij niet naar Silo voor het feest? Er wordt geen woord van gerept. Doch zij zeiden tot de overgebleven Benjaminieten: ‘Rooft u (ter gelegenheid van het feest) elk eene vrouw uit de meisjes van Silo, en keert dan terug <hi type="cursief">naar het land van Benjamin</hi>’ (XXI 21). Dit doet vermoeden dat de Israëlieten, die dien raad gaven, <hi type="cursief">niet</hi> ‘in het land van Benjamin’ waren. Waren zij te Maspha, dan wordt ook hierdoor de meening bevestigd dat Maspha niet tot Benjamin behoorde. Alles duidt aan dat zij inderdaad nog in het legerkamp te Maspha waren; Maspha wordt echter na XXI 8 niet meer genoemd. Wel Silo (v. 12, 19, 21). En nu heet het v. 24: ‘de kinderen van Israël gingen <hi type="cursief">van daar</hi> weg, een ieder naar zijnen stam en zijn geslacht; en zij vertrokken <hi type="cursief">van daar</hi>, ieder naar zijn erfbezit’. Tot nu toe waren zij in het kamp geweest; nu vertrokken zij ‘van daar’. Het woordje <hi type="cursief">missjam</hi> (‘van daar’) komt hier tweemaal voor, in twee zinnen, die hetzelfde zeggen en die terecht aan twee verschillende bronnen worden toegeschreven. Beide bronnen echter kennen Maspha als legerplaats. Aan welke van de twee men nu ook het voorafgaande verhaal van den maagdenroof te Silo moge toewijzen (terecht kent men het aan de oudste bron toe), beide zeggen: ‘van <hi type="cursief">daar</hi>’. Waarom niet: ‘van <hi type="cursief">Maspha</hi>’<hi type="cursief">?</hi> Was het kamp dan te Silo? Fl. Josephus en de schrijver van XXI 12 beweren het, ofschoon v. 8 nog uitdrukkelijk spreekt van de vergadering te Maspha en ‘het legerkamp’ - natuurlijk te Maspha.</p>
<p>Wat kan de reden geweest zijn dezer verwarring van Maspha met Silo?</p>
<p>Om tot een antwoord te komen, stellen wij een andere vraag: Waarom werd <hi type="cursief">Maspha</hi> als vergaderplaats gekozen? En het antwoord op deze vraag moet luiden: omdat er te Maspha een heiligdom van Jahwe was; want men ging ‘<hi type="cursief">tot Jahwe</hi>’. Doch <hi type="cursief">welk</hi> heiligdom?</p>
<p>Van een te Maspha bestaand heiligdom is <hi type="cursief">niets</hi> bekend. Zelfs is het <hi type="cursief">bestaan</hi> van de Benjaminietische stad Maspha in den tijd van ons verhaal twijfelachtig (van een andere stad Maspha kan hier geen sprake zijn). En nu wordt Maspha hier <hi type="cursief">plotseling</hi> ingevoerd als een algemeen bekende en daarvoor als aangewezene plaats, waar ‘geheel Israël’ samenkomt ‘tot Jahwe’<note n="484">Hetzelfde is in I Reg. het geval met hag-Gilgal. Het bestaan van een twijfelachtig heiligdom aldaar motiveert niet het plotselinge invoeren van een centraal en nationaal heiligdom van Jahwe te Galgala.</note>. Bij uitdrukkingen als: ‘samenkomen’ ‘opgaan <hi type="cursief">tot Jahwe</hi>’, denkt men van zelf aan de plaats waar de <hi type="cursief">ark des verbonds</hi> stond, boven welke Jahwe voor zijn volk zetelde ‘op de cherubijnen’ (I Reg. IV 4 noot, vgl. de Judic. II noot 1 aangehaalde plaatsen). Eene vergadering ‘bij Jahwe’ - en zelfs van ‘geheel Israël’ - doet eene bijeenkomst vermoeden bij <hi type="cursief">het,</hi> algemeen bekende en erkende, nationale heiligdom der ark. Ter verklaring der keuze van Maspha voor eene samenkomst ‘tot Jahwe’ - en nog wel kort na Josue's dood (vgl. II 7 en Jos. XXIV 31) - ligt dus het meest de onderstelling voor de hand, dat de ark te of bij Maspha was.</p> 
<p>In den tijd van ons verhaal was <hi type="cursief">Silo</hi> de zetel der ark; zie Jos. XVIII 1, 8, XIX 51, XXI 2; Judic. XVIII 31 (vgl. XXI 19); I Reg. I 3 - IV 4; Ps. LXXVII 60; Jer. VII 12, 14, XXVI 6, 9.</p>
<p>Dat de ark soms tijdelijk vervoerd werd uit de plaats, waar haar heiligdom eenmaal gevestigd was (hetzij Silo, Cariathiarim of Jerusalem), wordt in de H. Schrift nergens gezegd, en op zich zelf is het zeer onwaarschijnlijk. Toen Israël vaste woonplaatsen bezat in het hem door God toebedachte land, had ook de ark haar vaste verblijf op de plaats, die de Heer zich te midden van zijn volk had uitgekozen als <hi type="cursief">zijne</hi> ‘plaats’, waarin zijn Naam ‘woonde’ en ‘aangeroepen werd’ (Jer. VII 12, 14, vgl. Ps. LXXVII 60), en de tabernakel (met bijbehoorende bouwwerken), waarin de ark verbleef, heet zelfs de ‘<hi type="cursief">tempel</hi> van Jahwe’ (zie I Reg. I 9 en noot 12 ald., vgl. Judic. XX noot 2). Vroegere en latere schriftuitleggers <hi type="cursief">onderstellen</hi> zulke tijdelijke verplaatsingen der ark om teksten als de onze te kunnen verklaren, en zij beroepen zich daarvoor in 't bijzonder op de wegvoering der ark uit Silo, die I Reg. IV 3 volg. wordt verhaald. Doch die blijkbaar roekelooze en zoo noodlottig geworden wegvoering geschiedde eerst toen de Israëlieten, door de Philistijnen verslagen, ten einde raad waren, terwijl niet alleen de uitvoerigheid van dat verhaal (v. 3-9) bewijst dat dit feit iets ongewoons was, maar ook uit den herstelden tekst kan worden opgemaakt dat zulks te voren niet geschied was (zie noot 6 en 10 ald.; wij komen hierop aanstonds terug). Voor de meening van sommigen, dat de ark gewoonlijk medeging in den <hi type="cursief">oorlog</hi>, is dit verhaal wel het tegendeel van een bewijs; en de toen ontvangen les was wel een ernstige waarschuwing voor het vervolg. Men beroept zich ook op II Reg. XI 11, doch ten onrechte (zie de betreffende noot ald.). Evenmin wordt ergens gezegd dat de ark gebracht werd naar eene plaats van <hi type="cursief">vergadering.</hi> Men gaat ‘tot Jahwe naar ham-Mispa’ of naar hag-Gilgal (I Reg. X 17, XI 14-15)): Jahwe <hi type="cursief">is</hi> daar. Ook in ons verhaal treft men dan ook niets aan wat wijst op een overbrengen der ark van Silo naar Maspha. Men kan zelfs met grond beweren dat de ark <hi type="cursief">niet</hi> te Maspha was. Ware zij daar geweest, dan behoefde men zeker niet naar Bethel te gaan om daar te bidden enz.</p>
<p>Men kan vermoeden dat Maspha in de onmiddellijke nabijheid van Bethel lag en dat de ark te Bethel was. Doch buiten het groote bezwaar, gelegen in de onderstelling dat de ark zich te Bethel bevond, valt men daarbij in de moeilijkheid dat Maspha onder Samuel - toen de Israëlieten eveneens ‘tot Jahwe naar Maspha’ gingen - alsdan veel te ver verwijderd was van Cariathiarim, waar destijds de ark stond, om van eene vergadering ‘bij Jahwe’ te kunnen spreken, tenzij men wederom aanneme dat de ark bij deze gelegenheden naar Maspha (of ook naar Bethel) werd <hi type="cursief">vervoerd.</hi> Dit is echter een ongegronde onderstelling, die bepaald onwaarschijnlijk gemaakt wordt door uitdrukkingen als: ‘vergadert geheel Israël te Maspha opdat ik <hi type="cursief">Jahwe voor u bidde</hi>’ (I Reg. VII 5), ‘Samuel riep het volk bijeen <hi type="cursief">tot Jahwe</hi> naar Maspha’ (ald. X 17), - uitdrukkingen die toch schijnen te onderstellen dat ‘Jahwe’ te Maspha <hi type="cursief">was</hi> en dat de lezer dit <hi type="cursief">weet.</hi> Volgens I Mach. III 46 ‘was te Maspha voorheen eene plaats des gebeds voor Israël’. Hoe kwam dat? Toch niet omdat ter gelegenheid eener vergadering de ark een paar keer daarheen zou gebracht zijn? Onwaarschijnlijker worden zulke tijdelijke verplaatsingen der ark door het feit, dat van een vervoer der ark bij dergelijke gelegenheden nooit en nergens gesproken wordt. Omstandig wordt verhaald, hoe de ark - na een anders niet gebruikelijke wegvoering (zie boven) - van Silo wegkwam (I Reg. IV), hoe zij te Cariathiarim haar zetel kreeg (ald. VI-VII 1), hoe zij door David van Cariathiarim naar Jerusalem (II Reg. VI 1-10) en op den berg Sion (ald. v. 12 volg.) werd gebracht; zelfs worden de tusschentijden nauwkeurig vermeld met de daarmee verbonden voorvallen (I Reg. VI 1, V 1 volg.; II Reg. VI 10-12). Men zou verwachten dat ook van andere verplaatsingen der ark, zoo ze geschied waren, althans ergens iets gezegd was. Dat dit niet het geval is, maakt de onderstelling van zulke verplaatsingen zeer onwaarschijnlijk.</p>
<p>In alle geval is bij <hi type="cursief">ons</hi> verhaal de gedachte aan een vervoer der ark van Silo naar <hi type="cursief">Maspha</hi> uitgesloten. Er schijnt wel is waar te Maspha een groot heiligdom geweest te zijn, maar grooter was dat van Bethel. De vraag, welk heiligdom er te Maspha was, blijft onopgelost. Doch welk heiligdom was er te Bethel?</p>
<p>De glosse van Judic. XX 27 (zie de noot ald.) zegt: ‘<hi type="cursief">daar</hi> nu (nl. te Bethel) was te dien tijde de <hi type="cursief">verbondsark</hi> van God’. Dat is eene in den tekst gekomen randbemerking van iemand die de zaak niet anders kon verklaren. Maar hoe zou de ark te Bethel gekomen zijn? Had men ze tòch voor deze gelegenheid van Silo naar Bethel overgebracht? Aan de grens van Benjamin, waar Bethel lag (volgens sommigen <hi type="cursief">in</hi> Benjamin, doch zie Jos. XVIII noot 13), stond zij zeker niet zoo veilig als te Silo (3½ uur ten N. van Bethel). De glosse zelf zegt niet dat de ark naar Bethel <hi type="cursief">vervoerd</hi> was, zij zegt alleen dat zij er <hi type="cursief">was;</hi> en ‘<hi type="cursief">te dien tijde</hi>’ schijnt nog te willen zeggen dat Bethel toentertijd de <hi type="cursief">zetel</hi> der ark was. Ook het verhaal zelf schijnt een <hi type="cursief">vast</hi> heiligdom te Bethel te onderstellen. Men ‘ging op’ naar Bethel om Jahwe te raadplegen, om daar te bidden ‘voor het aangezicht van Jahwe’. ‘Jahwe’ <hi type="cursief">was</hi> dus te Bethel, Hij ‘woonde’ daar. Was de zetel der ark misschien destijds te Bethel? Het heeft er werkelijk allen schijn van. Het verhaal schijnt zelfs te <hi type="cursief">onderstellen</hi> dat de lezer dat <hi type="cursief">weet;</hi> de glossator heeft die verzwegen onderstelling slechts neergeschreven. Hij meende terecht dat te <hi type="cursief">moeten</hi> doen, want van een verblijf der ark te Bethel was overigens <hi type="cursief">niets</hi> bekend. Het is echter een vaste overlevering, dat de ark reeds onder Josue naar Silo gebracht is en daar gedurende het geheele tijdvak der Rechters haren zetel heeft gehad. Alleen kan zij <hi type="cursief">misschien</hi> een korten tijd te Bethel geweest zijn vóórdat zij te Silo geplaatst werd (zie II noot 2 en 3), doch van <hi type="cursief">dien</hi> tijd is hier geen sprake. Wat meer is, ons verhaal zelf schijnt te onderstellen dat <hi type="cursief">Silo</hi> de zetel der ark was. De groote jaarlijksche feesten van Jahwe <hi type="cursief">(chaggim)</hi> worden te Silo gevierd (XXI 19: <hi type="cursief">chag-Jahwe);</hi> vgl. I Reg. I 3. Silo stond in bijzondere betrekking tot Jahwe. Daar was dus een voornaam heiligdom van Jahwe. Maar als de <hi type="cursief">ark</hi> te <hi type="cursief">Bethel</hi> was, wat was er dan te Silo? Te <hi type="cursief">Silo</hi> kan er aan geen ander heiligdom gedacht worden dan aan dat der ark. Wij <hi type="cursief">moeten</hi> derhalve aannemen dat de ark te Silo was.</p> 
<p>De eigenaardige spreekwijzen omtrent het heiligdom van Bethel dwingen ons echter <hi type="cursief">ook</hi> om aan te nemen dat de ark te <hi type="cursief">Bethel</hi> was.</p>
<p>Jahwe <hi type="cursief">raadplegen</hi> deed men door middel van ‘oerim en thoemmim’ op het borstschild van den ephod des hoogepriesters; zie Exod. XXVIII noot 11, 21 en 22. De hoogepriester nu behoorde bij de ark (vgl. Judic. XX 28). Al zou men Jahwe ook wel op andere wijze hebben ‘geraadpleegd’, een door allen erkend, officiëel en nationaal orakel voor de ‘vergadering der kinderen van Israël’ is toch niet denkbaar buiten het nationale heiligdom van de ark des verbonds (vgl. Exod. XXIX 42-43). Bidden, weenen, vasten, <hi type="cursief">offers opdragen</hi> ‘<hi type="cursief">voor het aangezicht van Jahwe</hi>’ wijzen ontegenzeggelijk op de tegenwoordigheid der ark. Een andere zin van deze laatste uitdrukking in zoodanig verband - afgezien natuurlijk van plaatsen als Gen. XVIII 22 of Exod. VI 12, waar van eene <hi type="cursief">verschijning</hi> van Jahwe sprake is, - kan <hi type="cursief">nergens</hi> worden aangetoond (vgl. ook Judic. XI noot 12) en op meer dan 150 plaatsen, waar zij voorkomt, beteekent zij eenvoudig: <hi type="cursief">vóór de ark;</hi> zie b.v. Exod. XXIII 17, XXX 8; Jos. XVIII 6, 8, 10, XIX 51. De bewering, dat bij zulke uitdrukkingen slechts gedacht behoeft te worden aan een (hier of daar staand) altaar van Jahwe, steunt op geen stelligen grond en is eene <hi type="cursief">onderstelling,</hi> die ter verklaring juist van onze teksten moet dienen. Nog veel minder aannemelijk is het bestaan van een centraal en nationaal heiligdom (of ‘altaar’) van Jahwe voor ‘geheel Israël’ buiten dat van de verbondsark. Zoodanig heiligdom nu treffen we hier aan te Bethel.</p>
<p>Wij staan hier derhalve - het is niet te ontkennen - voor iets <hi type="cursief">onverklaarbaars:</hi> de ark te <hi type="cursief">Silo</hi> en de ark te <hi type="cursief">Bethel.</hi> De critiek redt zich in dergelijke gevallen gewoonlijk door de tegenstrijdige gegevens aan verschillende bronnen toe te schrijven. Doch dit middel schept hier eene ongerijmdheid. De jongere schrijver, aan wien men (om andere redenen) de passages aangaande Bethel wil toeschrijven, zou hier, tegen de leer van zijn tijd betreffende de éénheid van heiligdom en tegen alle ‘critiek’ in, een heiligdom <hi type="cursief">invoeren,</hi> en wèl te <hi type="cursief">Bethel,</hi> waarvan zelfs de naam om zijn <hi type="cursief">afgodisch</hi> heiligdom toentertijd verafschuwd werd (zie hierna).</p>
<p>Ook het heiligdom van <hi type="cursief">Maspha</hi> naast Silo (en Bethel) is een onverklaarbaar verschijnsel. De daarbij gebezigde uitdrukkingen duiden eveneens de tegenwoordigheid der ark aan en de in I Reg. VII en X gebezigde (zie boven) komen geheel overeen met die bij Bethel. Hetzelfde is het geval met de I en II Reg. vermelde heiligdommen van hag-Gilgal, Nob, Gibeath-Saül (hierna te bespreken); in dien tijd stond echter het heiligdom der ark bij Cariathiarim.</p>
<p>Hierbij voegen zich andere, zeer eigenaardige verschijnselen.</p>
<p>A. Het is zeer opmerkelijk dat Silo na Josue niet meer in aanmerking kwam voor eene vergadering van Israël ‘bij Jahwe’. Toch was het heiligdom van Silo in hooge eere. Daar werden de feesten van Jahwe gevierd (Judic. XXI 19); daarheen togen de Israëlieten minstens eens in het jaar ter gelegenheid van een feest om te bidden en offeranden op te dragen (I Reg. I 3, 21); daar was een geregelde eeredienst gevestigd met eene priesterschap, die te zorgen had voor de offergaven, welke door ‘geheel Israël’ aan Jahwe werden gebracht (ald. II 13  volg.): want daar was ‘de heerlijkheid van Israël’, de ‘verbondsark van Jahwe der heerscharen zetelend op de cherubijnen’, de ‘ark Gods’, waarop de Israëlieten zelfs een overmoedig vertrouwen stelden (zie ald. IV 3 volg.). Vreemd inderdaad dat men niet te <hi type="cursief">Silo</hi> ‘bij Jahwe’ vergaderde. Dat eene vergadering als de Judic. XX-XXI beschrevene te Silo <hi type="cursief">kon</hi> gehouden worden, blijkt uit Jos. XVIII 1, 9 en XXII 11 volg.; ook de Jos. XXIV vermelde vergadering heeft zeer waarschijnlijk te Silo plaats gehad, niet te ‘Sichem’, welke naam v. 1 en 25 ald. critisch niet zeker is<note n="485">De Septuagint en de Arabische vertaling hebben ‘Silo’. Dr. Poels betoogt op goede gronden dat dit de ware lezing is en dat Sichem hier als vergaderplaats zeer onwaarschijnlijk is. Sichem schijnt lang eene Chanaänietische stad geweest te zijn; zie Judic. VIII noot 39 en vgl. hoofdst. IX.</note> en als schrijffout voor ‘<hi type="cursief">Silo</hi>’ behoort te worden aangezien (Dr. P<hi type="kleinkap">oels</hi>).</p>
<p>B. Hetzelfde kan men zeggen van de plaats bij Cariathiarim, waar onder Samuel en Saül<note n="486">I Par. XIII 3 kan naar den samenhang beteekenen: ‘wij (d.i. vooral David en zijne partij) hebben haar in de dagen van Saül niet kunnen opzoeken’, of (o.i. waarschijnlijker): ‘wij hebben in de dagen van Saül niet getracht haar te verkrijgen’ (omdat wij het niet konden). De nadruk ligt op ‘in de dagen van Saül’ als redengevend. Men merke op dat het heiligdom der ark zich nabij Saül's woonplaats bevond. - Een andere, misschien betere, verklaring wordt II Reg. VI noot 1 gegeven.</note> de verbondsark stond. Ook daar komen de Israëlieten <hi type="cursief">nooit</hi> ter vergadering. Toch was Samuel bij het heiligdom der <hi type="cursief">ark</hi> (te Silo) door zijne moeder van Jahwe afgebeden, was hij aan Jahwe voor den dienst bij de ark geschonken, was hij grootgebracht in de schaduw van dat heiligdom (I Reg. I-III). Toen de ark bij Cariathiarim stond en de eeredienst daar was ingesteld (I Reg. VII 1), ijverde Samuel voor de eer van Jahwe, en de Israëlieten dienden op zijne aansporing ‘Jahwe alleen’ (ald. v. 3-4). Samuel nu verzamelde het volk om tot Jahwe te bidden, boetvaardigheid te plegen ‘voor het aangezicht van Jahwe’ (ald. v. 6) en offers aan Hem op te dragen; ‘en Jahwe verhoorde hem’ (v. 9). Doch de plaats van bijeenkomst was niet Cariathiarim. Vóór de regeering van David hooren we geen woord meer over het heiligdom van Cariathiarim. Als deze zijn rijkszetel te Jerusalem gevestigd heeft, vernemen we plotseling dat ‘de ark Gods, waarover de naam van Jahwe der heerscharen, die op de cherubijnen troont, is uitgeroepen’, nog altijd op het domein van Abinadab, op den heuvel bij Cariathiarim staat (II Reg. VI 2-3, vgl. I Reg. VII 1), en hij verzamelt 30,000 man uit geheel Israël en brengt de ark in feestelijken optocht naar Jerusalem (II Reg. VI 1-3; I Par. XIII 1-8). De ark gold dus ook toen als het groote nationale heiligdom van Israël en werd als zoodanig overgebracht naar de hoofdstad en den zetel des rijks. Maar wij vernemen nooit dat de Israëlieten bij het heiligdom van Cariathiarim vergaderd zijn geweest, zelfs nooit dat men daar ging bidden en offeren. Wel ging men <hi type="cursief">elders</hi> ‘tot Jahwe’, droeg men elders offers op ‘voor het aangezicht van Jahwe’, elders zelfs benoemde men een koning door het lot, waarbij de stammen van Israël moesten ‘staan  voor het aangezicht van Jahwe’, en bevestigde dien in zijn koningschap ‘voor het aangezicht van Jahwe’ (I Reg. X 17 volg., XI 14-15).</p>
<p>C. Terwijl men <hi type="cursief">niet</hi> naar het groote heiligdom te Silo of te Cariathiarim ter vergadering ‘tot Jahwe’ ging, kwam men <hi type="cursief">wel</hi> ‘tot Jahwe’ samen bij heiligdommen van zeer twijfelachtigen aard, als Maspha en Galgala, en dat meermalen onder Samuel. Onder dien vurigen vereerder van Jahwe en ijveraar voor zijnen dienst ging men ook offeren ‘aan God te Bethel’ en mocht Saül van het offerbrood nemen (I Reg. X 3-4). Schrijven de critici teksten, waar de ‘rechtzinnigheid’ enz. van Samuel worden geprezen, ook toe aan latere ‘deuteronomistische’ of ‘priesterlijke’ schrijvers, hoe verklaren zij dan dat die zelfde schrijvers, die anders, waar het ‘veranderingen’ geldt, toch volstrekt niet voor angstvallig worden aangezien, namen van verdachte heiligdommen als Galgala en Bethel (zie b.v. Am. IV 4) hebben laten staan? Men kan zeggen dat zij het door formules als ‘voor het aangezicht van Jahwe’ hebben laten voorkomen dat de ark naar die plaatsen was gebracht, of dat zij zelf wegens die reeds in de bronnen voorkomende formules in deze meening waren. Maar waarom hebben zij dan nergens van zoodanige verplaatsingen der ark een woord gerept?</p>
<p>Bovendien was het van <hi type="cursief">hunne</hi> ‘rechtzinnigheid’ veel geëischt te onderstellen dat de ark naar plaatsen werd gebracht, waar een (volgens hen) afgodische eeredienst bloeide, veel geëischt ook om de betreffende verhalen of plaatsnamen ongeschonden te laten. - Van bidden, offeren, den Heer raadplegen te <hi type="cursief">Silo,</hi> wordt Judic. XX-XXI niet gesproken; men gaat daarvoor naar <hi type="cursief">Bethel.</hi> Onder Saül wordt op den eeredienst te Cariathiarim niet eens gezinspeeld, maar wèl bestaat er te <hi type="cursief">Nob,</hi> eene nooit te voren genoemde plaats, een zeer voornaam heiligdom met priesterschap en toonbrooden (evenals bij de ark) ‘voor het aangezicht van Jahwe’, waar <hi type="cursief">David</hi> het zwaard van Goliath heeft neergelegd, met welks priester, die <hi type="cursief">Jahwe</hi> voor hem <hi type="cursief">raadpleegt,</hi> hij bevriend is (I Reg. XXI 1-9), waar de nakomelingen van den aan het vroegere heiligdom van <hi type="cursief">Silo</hi> verbonden hoogepriester <hi type="cursief">Heli</hi> het priesterambt bekleeden (ald. XXII 9-23) en dat door Christus het <hi type="cursief">huis Gods</hi> genoemd wordt (Matth. XII 4; Marc. II 26; Luc. VI 4).</p>
<p>D. Wanneer men de namen nagaat van de plaatsen, waar van Josue tot David groote Israëlietische heiligdommen van Jahwe bestonden, komt men tot een eigenaardige ontdekking. <hi type="cursief">Bethel</hi> beteekent <hi type="cursief">huis Gods,</hi> en al de andere namen beduiden eene <hi type="cursief">hoogte</hi>, een <hi type="cursief">heuvel;</hi> zelfs hebben die namen (behalve <hi type="cursief">Nob)</hi> geregeld het lidwoord vóór zich (zie I Reg. VII noot 4).</p>
<p>Zou het kunnen zijn, dat door die namen op de betreffende plaatsen geene <hi type="cursief">steden</hi> worden aangewezen, maar dat daarmede telkens bedoeld wordt de <hi type="cursief">heuvel</hi>, waarop het heiligdom der ark stond? Zoo luidt inderdaad de oplossing van onzen landgenoot Dr. H.A. P<hi type="kleinkap">oels</hi>. Het is de eenvoudigste, maar schijnt ook de eenig mogelijke. Wij gaan de juistheid er van met enkele bewijsgronden staven.</p>
<p>1<hi type="super">o</hi>. I Reg. VII 1-2 lezen wij (Hebr.): ‘En de mannen van <hi type="cursief">Kirjathjearim</hi> haalden de ark van Jahwe op en brachten haar naar het domein van Abinadab <hi type="cursief">op de gibea;</hi> en van de dagen af dat de ark een verblijfplaats gekregen had <hi type="cursief">te Kirjath-jearim</hi>’ enz. II Reg. VI wordt verhaald hoe David de ark van daar naar Jerusalem vervoerde. Daar staat v. 3: ‘Zij vervoerden de ark Gods.... en haalden haar van het domein van Abinadab, dat <hi type="cursief">op de gibea</hi> was’, - en volgens I Par. XIII ging men de ark halen ‘<hi type="cursief">van Kirjath-jearim</hi>’ (v. 5 en 6) ‘van het domein van Abinadab’ (v. 7). Jos. XVIII 28 wordt eene plaats <hi type="cursief">Gibeath-Kirjath</hi> genoemd, welke naam zeer waarschijnlijk een verkorting is van <hi type="cursief">Gibeath-Kirjath-jearim</hi> (zie de noot ald.) Dat is dan Gibea op ‘de gibea bij Kirjath-jearim’ (= Gibeath-Saül?). Hoe dit ook zij, de ark stond onder Samuel en Saül op de <hi type="cursief">gibea</hi> bij Cariathiarim.</p>
<p>2<hi type="super">o</hi>. Op zijn terugtocht van Ramatha naar zijne woonplaats Gabaä (‘Gibeath-Saül’, vgl. I Reg. X 26) kwam Saül, na het graf van Rachel bij Cariathiarim te zijn voorbijgegaan (ald. v. 2, vgl. noot 2<note n="487">Ten Z.W. van Nebi Samwil, tusschen Kastal en Beth Soerik, dus juist op de door ons aangeduide plaats, bevindt zich nog een ‘heiligdom’, Koebbet ʽAbd el-ʽAziz genaamd, dat merkwaardigerwijze ook Koebbet Rachil, d.i. Graf van Rachel, genoemd wordt.</note>, aan een heuvel, die door Samuel als <hi type="cursief">gibeath-ha-Elohim</hi>, <hi type="cursief">de heuvel Gods,</hi> was aangeduid; en toen hij ‘daar de stad’ binnentrad, ontmoette hij eene trits Gode lofzingende en muziek makende profeten, die van de <hi type="cursief">bama,</hi> de (heilige) <hi type="cursief">hoogte,</hi> afdaalden (v. 5 en 10). Het waren profeten van Jahwe, door wiens Geest ook Saül bezield werd, zooals Samuel hem voorspeld had (v. 5). Waarschijnlijk werd het ‘feest der eerstelingen’ (zie noot 5 ald.) d.i. het Pinksterfeest gevierd (vgl. Exod. XXIII 16, XXXIV 22; Lev. XXIII 16 volg.; Num. XXVIII 26). Bedoelde ‘heuvel Gods’ heet v. 10 eenvoudig <hi type="cursief">de gibea.</hi><note n="488">‘En zij kwamen daar aan de gibea’ (Hebr.); Vulg. vertaalt zeer juist: ‘aan voormelden heuvel’; de Septuag. heeft verkeerdelijk ‘van daar’. Van de stad Gibea kan geen sprake zijn.</note> Alles wijst er op dat wij hier de gibea bij Cariathiarim vóór ons hebben, op welker ‘bama’ het heiligdom der ark stond. De reis van Saül eindigt met zijne komst op die bama (v. 13), waar hij - als iets heel gewoons - zijn ‘oom’ aantrof (v. 14-16); Saül's woonplaats Gabaä moet in de onmiddellijke nabijheid gelegen hebben (vgl. ald. XI noot 4 en 9), vermoedelijk aan de andere (oostelijke) zijde van de ‘gibea’, waarnaar zij genoemd was (vgl. Judic. XIX noot 19).</p>
<p>3<hi type="super">o</hi>. II Reg. XXI 6 eischen de Gabaonieten ‘zeven mannen uit de zonen’ van Saül op, ‘om hen op te hangen voor (de eere van) Jahwe te Gibeath-Saül op den <hi type="cursief">berg</hi> (aldus zonder twijfel te lezen) <hi type="cursief">van Jahwe</hi>’. ‘En hij leverde hen over in de handen der Gabaonieten; en zij hingen hen op <hi type="cursief">op den berg voor het aangezicht van Jahwe</hi>’ (v. 9). Deze <hi type="cursief">berg van Jahwe</hi>, waarop Gabaä van Saül lag, kan geen andere zijn dan de gibea bij Cariathiarim, de heuvel van het heiligdom. Gabaä lag aan de oostzijde van dien heuvel, dus tegenover den ingang van het heiligdom (vgl. Exod. XXVII 13-16 en noot 11 ald.), zoodat de zeven mannen daar inderdaad werden ‘opgehangen’ <hi type="cursief">voor het aangezicht van Jahwe.</hi> Ook de berg Sion te Jerusalem, waarop later de tempel stond, heette ‘de berg van Jahwe’.</p> 
<p>4<hi type="super">o</hi>. <hi type="cursief">Nob,</hi> waar een zeer voornaam heiligdom van Jahwe was, heet I Reg. XXII 19 ‘de <hi type="cursief">priesterstad</hi>’. Inderdaad waren daar 85 priesters met vrouwen, kinderen en bezittingen (ald. v. 18-20). Voordat David wegvluchtte ‘van het aangezicht van Saül’ (ald. XXI 10, Hebr. 11), kwam hij daar bij den opperpriester, die hem hulp bood (ald. v. 1-9). Tegelijk was daar Doëg, de eerste herder van Saül (v. 7). Saül riep daarna den opperpriester en <hi type="cursief">al de priesters</hi> van Nob <hi type="cursief">bij zich</hi> (d.i. te Gabaä) ter verantwoording en doodde hen (XXII 11 volg.; slechts één ontsnapte). Nob moet in de onmiddellijke nabijheid van Gabaäth-Saül gelegen hebben (vgl. ook Is. X 29-32). Men vermoedt terecht dat het opvorderen van Saül's zonen door de Gabaonieten een gerechte wraakoefening gold voor deze daad van Saül met wat er mede gepaard ging (zie II Reg. XXI 1 volg. met de noten). Na de priesters waren waarschijnlijk ook Gabaonieten door Saül vermoord, - de zonen van Saül werden gedood en ‘opgehangen voor het aangezicht van Jahwe’. Beide feiten geschiedden te Gabaä van Saül. Het lijdt geen twijfel: Nob is de priesterstad op de gibea bij Cariathiarim.</p>
<p>5<hi type="super">o</hi> Onder Samuel is te <hi type="cursief">ham-Mispa</hi> het centraal-heiligdom, waar de Israëlieten ter vergadering bijeenkomen ‘voor het aangezicht van Jahwe’. De aanduidingen, die I Reg. geeft aangaande de ligging van ham-Mispa, wijzen op de nabijheid van Gabaon en Gabaä; zie ald. VII noot 12 en 13 (met de daar aangehaalde plaatsen) en X noot 21. Het is bovendien uiterst onwaarschijnlijk dat Samuel, terwijl hij en Saül beiden in de nabijheid der gibea, waarop de ark stond, woonden, elders een vergadering bijeenriep. <hi type="cursief">Ham-Mispa</hi> schijnt niet anders te zijn dan een andere naam voor de gibea des heiligdoms bij Cariathiarim.</p>
<p>6<hi type="super">o</hi>. Saül schijnt als centraal-heiligdom alleen <hi type="cursief">hag Gilgal</hi> te kennen. Nadat hij te ham-Mispa door het lot als koning is aangewezen (I Reg. X 17 volg.), wordt hij als zoodanig bevestigd bij het heiligdom van hag-Gilgal (XI 14 volg.). Bij den oorlog met de Philistijnen (XIII-XIV) is hij beurtelings te Gabaä en te hag-Gilgal en het verhaal daarvan is onverstaanbaar zoo deze twee plaatsen niet in elkaar's onmiddellijke nabijheid lagen; doch te hag-Gilgal is het heiligdom, waar men offert en ‘het aangezicht van Jahwe verzoent’ (XIII 8 volg.). Na den oorlog met Amalec gaat Saül voorbij Ramatha van Samuel naar het heiligdom van hag-Gilgal (XV 12; vgl. v. 21, v. 25, v. 30 en v. 33), en van daar blijkt hij ook uitgetrokken te zijn (zie ald. noot 4). Galgala aan den Jordaan lag niet op zijn weg noch nabij zijne woonplaats Gabaä. Zie verder de aanteekeningen op de betreffende plaatsen. <hi type="cursief">Hag-gilgal,</hi> ‘<hi type="cursief">de</hi> ronde <hi type="cursief">hoogte</hi>’, moet wederom een naam voor de gibea bij Cariathiarim zijn.-</p>
<p>De heuvel des heiligdoms tusschen Cariathiarim en Gabaon (zie inleiding en aanteekeningen op I en II Reg. <hi type="cursief">passim)</hi> was zeer waarschijnlijk de tegenwoordige berg Nebi Samwil (zie I Reg. VI noot 17 en Judic. XIX noot 19), de hoogste in den omtrek van Jerusalem. Hij verdient ten volle den naam van wacht- of uitzichtshoogte. Op de platte kruin is de rots zoo uitgehouwen dat zij de grondslag schijnt geweest te zijn voor een belangrijk bouwwerk (verg. Judic. XX noot 2). Het dorp Nebi Samwil aan de zuidzijde van de kruin toont nog overblijfselen  van oude bouwwerken. Aan de westelijke helling vindt men insgelijks sporen van een oude stad. Terecht zoekt men hier het oude Maspha in Benjamin. Toen het heiligdom op de kruin stond, werd deze stad op de helling allengs aangebouwd. Samuel, wiens woonplaats ongeveer ten Z.W. van Nebi Samwil lag (zie I Reg. X noot 2), ging naar het heiligdom op ‘de mispa’. Saül, die te hag-Gibea (aan de andere zijde, vermoedelijk op de helling) woonde, ging van daar niet ‘naar de gibea’, ook niet naar ‘de mispa’, maar naar ‘den <hi type="cursief">gilgal</hi>’, de kruin van den berg<note n="489">Hiermede willen we niet ontkennen dat het verschil in namen met het verschil van bronnen in verband staat.</note>, ook <hi type="cursief">bama</hi> genoemd (maar het woord <hi type="cursief">bama</hi>, meerv. <hi type="cursief">bamoth</hi>, wordt later gewoonlijk in ongunstigen zin - ‘hoogte voor onwettigen eeredienst’ - gebezigd). Ook <hi type="cursief">Nob,</hi> de naam van het priesterdorp op de kruin (wellicht op de plaats van het tegenwoordige dorp), heeft een dergelijke beteekenis, doch het woord is in onbruik geraakt; sommigen zien in den naam een tekstbederf van <hi type="cursief">Gibea</hi> of <hi type="cursief">Gibeon.</hi></p>
<p>Maspha, ‘tegenover Jerusalem’ gelegen, werd ten tijde der Machabeën, toen de tempel ontwijd en Jerusalem in de handen der heidenen was (I Mach. I 57, III 45), gekozen als de meest geschikte plaats voor eene vergadering met gebed en boetedoening, ‘wijl te Maspha voorheen eene plaats des gebeds was voor Israël’ (ald. III 46). Dat was <hi type="cursief">Maspha in Benjamin,</hi> waar ‘voorheen’ de ark des verbonds had gestaan.</p>
<p>Maar dat is niet het ‘Maspha’ van Judic. XX-XXI, vooreerst omdat dit ‘Maspha’ niet in Benjamin moet gezocht worden, en ten andere omdat Maspha in Benjamin toen geen heiligdom bezat en hoogstwaarschijnlijk nog niet eens bestond<note n="490">Anders moest I Reg. VII 1 gezegd zijn dat de ark naar Maspha (ham-Mispa) was gebracht (dat aan de zijde van Cariathiarim lag). Nu er hag-gibea staat, is dit o.i. eene aanduiding: 1o. dat de stad ham-Mispa nog niet bestond en ook de heuvel zelf dien naam nog niet droeg; 2o. dat hag-gibea ‘de heuvel’ is, waarop (aan de andere zijde) de stad hag-Gibea lag (vgl. Vulg. ‘Gabaä’), waarvan de eenzelvigheid met het bekende Gabaon door Dr. Poels waarschijnlijk is gemaakt.</note>. Ook hier worden alle moeilijkheden opgelost door de veronderstelling (die Dr. P<hi type="kleinkap">oels</hi> minstens zeer waarschijnlijk heeft gemaakt), dat ‘ham-Mispa’ <hi type="cursief">de Hoogte</hi> des heiligdoms te Silo is; zie daarover XX noot 2.</p>
<p>Doch wat is <hi type="cursief">Bethel?</hi></p>
<p><hi type="cursief">Beth-El</hi> beteekent <hi type="cursief">huis Gods.</hi> Evenwel is het woord - afgezien van de hier in aanmerking komende teksten - als zoodanig niet in gebruik. Men zegt daarvoor <hi type="cursief">beth-(ha-)Elohim.</hi> Indien <hi type="cursief">beth-El</hi> gebruikelijk was, zou men bij Judic. XX-XXI moeielijk aan dien zin kunnen twijfelen. Tegenover hen echter, die beweren dat hier die zin is uitgesloten, stellen wij het volgende.</p>
<p>1<hi type="super">o</hi>. <hi type="cursief">Bethel</hi> is een woord, dat door iederen Israëliet terstond verstaan wordt. Het bestaat uit de woorden <hi type="cursief">beth</hi> (huis) en <hi type="cursief">El</hi> (God), die beide in de H. Schrift gebruikelijk zijn. <hi type="cursief">Beth</hi> is een zeer gewoon Hebreeuwsch woord en <hi type="cursief">El</hi> komt in den Bijbel nog 226 maal voor: <hi type="cursief">beth-El</hi> is <hi type="cursief">huis Gods</hi> (vgl. Gen. XXVIII 17 en 19 en XXXV 14-15); zelfs wordt de naam  der stad Bethel nog in twee woorden geschreven <hi type="cursief">(Beth-El). - El</hi> is wel is waar een oud woord, maar het is niet verouderd. Het is de oude algemeene Semietische benaming van God (oorspronkelijk waarschijnlijk de <hi type="cursief">naam</hi> van den éénen waren God). Men sprak ook van <hi type="cursief">êlim</hi>, gelijk wij van ‘goden’. In den ouden tijd <hi type="cursief">moeten</hi> ook de Israëlieten voor ‘huis Gods’ gezegd hebben <hi type="cursief">beth-El.</hi> Nu is het een feit dat dergelijke benamingen, vooral van <hi type="cursief">heilige</hi> zaken, in de gewone taal nog blijven voortbestaan als zij in de litteratuur in onbruik geraken. <hi type="cursief">Beth-El</hi> was ‘huis Gods’ of ook, meer algemeen, ‘godshuis’ (bedehuis) en het is niet waarschijnlijk dat het woord in de gewone taal geheel ongebruikelijk geworden is (althans vóór de Babylonische ballingschap).</p>
<p>2<hi type="super">o</hi>. Het heiligdom van Israël's God, in onderscheiding van heidensche of onwettige ‘godshuizen’, <hi type="cursief">moest</hi> als zoodanig <hi type="cursief">beth-Jahwe</hi> genoemd worden en <hi type="cursief">werd</hi> dan ook door de op <hi type="cursief">hun</hi> God en <hi type="cursief">hunnen</hi> tempel roemdragende Israëlieten zoo genoemd. Maar het is uitteraard niet waarschijnlijk dat de <hi type="cursief">gewone</hi> benaming van het heiligdom, althans reeds vroeg, uit de volkstaal verdween, vooral ook omdat ‘Jahwe’ toch ook in oud-Israël een heilige en plechtige naam was (vgl. Exod. XX 7 en de noot). Daar men echter voor ‘Jahwe’ veelal <hi type="cursief">(ha-)Elohim</hi> zeide, kwam voor het heiligdom van Jahwe ook de naam <hi type="cursief">beth-ha-Elohim</hi> in zwang, die in den na-exilischen tijd de gewone naam is van den tempel te Jerusalem. Zóó heet Judic. XVIII 31 ook het heiligdom van Silo. Dat deze naam het oude <hi type="cursief">beth-El</hi> (ook wegens de zeer algemeene beteekenis, die het woord <hi type="cursief">El</hi> gekregen had) <hi type="cursief">allengs</hi> verdrong, is niet te verwonderen.</p>
<p>3<hi type="super">o</hi>. Nadat Jeroboam voor het Tienstammenrijk in de stad Bethel officiëel den ‘kalverendienst’ had ingesteld (III Reg. XII 26-29), kreeg de naam dier stad een ongunstigen zin (zie Os. IV 15 noot 23), en heeft men zonder twijfel het woord ‘bethel’, waar niet de <hi type="cursief">stad</hi> bedoeld werd, al meer en meer vermeden (evenals den naam <hi type="cursief">Baäl,</hi> zie I Par. VIII noot 12 en 13), vooreerst in de litteratuur, allengs ook in de volkstaal. Waar in oudere geschriften het woord met zekerheid voorkwam als benaming van Jahwe's heiligdom, zal men daarvoor <hi type="cursief">beth-Jahwe</hi> of <hi type="cursief">beth-ha-Elohim</hi> in de plaats hebben gezet. Denkwijze en gebruiken der Joodsche schrijvers in aanmerking genomen, zou het wel wonder zijn als zulks <hi type="cursief">niet</hi> geschied was. In enkele gevallen zal men het hebben laten staan, in 't bijzonder waar men dacht dat de <hi type="cursief">stad</hi> Bethel kon gemeend zijn.</p>
<p>Uit het een en ander volgt dat het heiligdom der ark gedurende het tijdvak der Rechters, en later nog, in de gewone taal zeer waarschijnlijk <hi type="cursief">beth-El</hi> genoemd werd, en zoo valt dan ook te vermoeden dat er sporen van dat gebruik in de Hebr. litteratuur zijn overgebleven. Welnu - om niet te spreken van Zach. VII 2, waar de zin van ‘huis Gods’ door sommigen aangenomen, door velen ontkend wordt (zie de noot ald.) - heeft in I Reg. X 3 die zin verreweg de meeste waarschijnlijkheid voor zich (zie noot 4 en 5 ald. en vgl. noot 2), en de onderstelling is gewettigd dat ook in Judic. XX en XXI met <hi type="cursief">beth-El</hi> het heiligdom der verbondsark bedoeld is. Voor deze onderstelling pleit beide malen, dat de gegevens van den tekst wijzen op de nabijheid van de plaats, waar  het heiligdom stond, nl. in I Reg. op de nabijheid van Cariathiarim en Gabaäth-Saül, en in Judic. op de nabijheid der noordelijke grens van Benjamin, dus hier van Silo. Maakt men zich vrij van de gedachte, dat telkens de stad Bethel bedoeld is, dan <hi type="cursief">moet</hi> men aan <hi type="cursief">twee</hi>, op verschillende plaatsen liggende ‘bethel's’ denken.</p>
<p>De stad Bethel wordt - buiten Judic. XX-XXI en I Reg. X 3 - nergens genoemd als eene plaats, waar de Israëlieten Jahwe gingen raadplegen of waar zij gingen bidden en offeren ‘voor het aangezicht van Jahwe’; vóór Jeroboam wordt het niet eens genoemd als een bedeoord dat men bezocht als zetel van een eeredienst; zeker is Bethel nooit een (of <hi type="cursief">het)</hi> nationaal heiligdom van ‘geheel Israël’ geweest. In bovengenoemde teksten nu, waar ‘Bethel’ volop verschijnt als (een) centraal heiligdom van Israël, pleit de samenhang ontegenzeggelijk voor <hi type="cursief">beth-El</hi> als ‘huis Gods’.<note n="491">Daar men te ham-Mispa vergaderd is ‘bij Jahwe’, ligt het voor de hand dat ‘Beth-El’ het heiligdom van ham-Mispa is. Merkwaardig is XX 23 de weglating van ‘Bethel’; volgens den schrijver daarvan spreekt het van zelf dat zij ‘opgingen’ naar Beth-El.</note> Zoo er geene <hi type="cursief">stad</hi> Bethel bekend was, zou niemand bij deze teksten aan dien zin twijfelen.</p>
<p>Als bezwaar tegen dezen zin in Judic. XX-XXI wordt aangevoerd, dat men hier in de nabijheid is van de stad Bethel en dat die stad XX 31 zelfs vermeld wordt, zoodat de schrijver, wanneer hij met ‘Beth-El’ het heiligdom der ark wilde aanduiden, zulks nader had moeten te kennen geven. Doch: <hi type="cursief">a.</hi> indien de Israëlieten te Bethel geen (nationaal) heiligdom kenden, waar men aan Jahwe ging offeren (wat juist wegens de nabijheid van Silo zeer onwaarschijnlijk is), en indien de naam <hi type="cursief">beth-El</hi> in den tijd van den schrijver van het oude verhaal (een late schrijver heeft het woord hier <hi type="cursief">zeker</hi> niet ingevoerd) voor het heiligdom der ark gebruikelijk was (wat althans waarschijnlijk is), dan had de lezer niet den minsten grond om aan de stad Bethel te denken; <hi type="cursief">b.</hi> het heiligdom der <hi type="cursief">ark</hi> wordt bepaald aangeduid door de formule ‘voor het aangezicht van Jahwe’. Daarentegen wordt XX 31 de <hi type="cursief">stad</hi> Bethel duidelijk aangewezen door den ‘<hi type="cursief">weg</hi>’ naar Bethel, bij den <hi type="cursief">weg</hi> naar de <hi type="cursief">stad</hi> Gabaä (?); bovendien is het niet zeker dat deze bemerking, waarin de stad Bethel voorkomt, tot het oude oorspronkelijke verhaal behoort.</p>
<p>Een ander, ernstiger, bezwaar ligt in den afstand tusschen Gabaä en Silo, die door de Israëlieten meermalen gedurende den oorlog zou zijn afgelegd (XX 18 en 19, 23 en 24, 26 en 29). Doch dit bezwaar is zonder veel moeite uit den weg te ruimen; zie daaromtrent de aanteekeningen.</p>
<p>Aangezien nu tegen de gewone verklaring van <hi type="cursief">ham-Mispa</hi> en <hi type="cursief">Bethel</hi> als bekende <hi type="cursief">stedennamen</hi> zich bij de besproken teksten de moeilijkheden als het ware ophoopen en door hun gezamenlijke kracht die verklaring o.i. onmogelijk, zeker onredelijk maken, sluiten wij ons zonder aarzeling aan bij de verklaring van Dr. P<hi type="kleinkap">oels</hi>, eene verklaring waardoor juist alle eigenaardige moeilijkheden van die teksten worden opgeruimd en de vreemde verschijnselen als bij tooverslag verdwijnen. Volgens deze verklaring is ‘ham-Mispa’ <hi type="cursief">de</hi>, aan allen bekende en geen nadere  bepaling behoevende, <hi type="cursief">Hoogte: de Heuvel</hi> bij uitnemendheid, waarop Israël's centraal en nationaal heiligdom, de verbondsark van Jahwe, stond.<note n="492">Wijl in Chanaän de heuvelen de gewone plaatsen van den eeredienst waren, was ‘de Heuvel’ van het volk Gods: de plaats van het eenig wettige, centrale heiligdom der ark; en wijl gemeenlijk de hoogste heuvel van den omtrek voor den eeredienst werd gekozen, waarvoor ‘mispa’ een passende naam was, zal de schrijver naar de gewoonte van zijne streek den heuvel des Heiligdoms ‘de Mispa’ hebben genoemd. Wellicht is die naam van den lateren heuvel des heiligdoms bij Cariathiarim eerst door schrijvers uit dien tijd op den vroegeren (van Silo) overgebracht.</note> En ‘Bethel’ wordt eveneens terecht door Dr. P<hi type="kleinkap">oels</hi> verklaard als <hi type="cursief">Beth-El</hi>, <hi type="cursief">het</hi> bekende <hi type="cursief">Huis Gods</hi>, nl. de tabernakel (met voorhof enz.) waarin de ark bewaard werd. De Israëlieten kwamen dus naar ons verhaal aan de ‘mispa’ van Silo samen ‘tot Jahwe’, en van hunne legerplaats aldaar ‘gingen zij op’ naar <hi type="cursief">beth-El op</hi> de Mispa, waar zij baden en offerden ‘voor het aangezicht van Jahwe’.</p>
<p>Thans kunnen de vroeger gestelde vragen beantwoord worden.</p>
<p><hi type="cursief">Bethel</hi> is het ‘godshuis’ van Jahwe's heiligdom; <hi type="cursief">Maspha</hi> of <hi type="cursief">ham-Mispa</hi> is ‘de hoogte’, waarop dat heiligdom stond. Het <hi type="cursief">heiligdom</hi> van ‘Maspha’ en van ‘Bethel’ beide is de ark des verbonds. <hi type="cursief">Ham-Mispa</hi> is de heuvel van Silo: dáárom is ‘Maspha’ met Silo ‘verward’.</p>
<p>Het zij ons ten slotte geoorloofd op te merken, dat bij deze verklaring allerlei stellingen - die juist op de hier in aanmerking komende teksten voor een groot gedeelte steunen - aangaande den eeredienst in oud-Israël en door de Israëlieten bezochte ‘oude cultusplaatsen’ moeielijk zullen kunnen staande blijven. Niet tot schade der traditioneele opvatting van den wettigen Jahwe-dienst en de éénheid van het heiligdom!</p>
<chapter osisID="Judg.1"> 
<title>Hoofdstuk I.</title><p>Na raadpleging van Gods wil (v. 1-2) trekt Juda met Simeon op, om zijn stamgebied in bezit te nemen (v. 3-4). Adonibezec verslagen (v. 5-7). Verovering van Jerusalem (v. 8) en van het stamgebied van Juda (v. 9-20). Verovering van Bethel en stichting van Luza in het land der Hetthieten (v. 22-26). Nalatigheid der Israelieten in het uitroeien der Chanaänieten (v. 21, 27-.35 Het gebied van den Amorrheër (v. 36).</p>
<verse osisID="Judg.1.1"><hi type="bold">N</hi>A den dood van Josue raadpleegden de kinderen van Israël<note n="493">Hebr.: ‘En het geschiedde na den dood van Josue, en de kinderen van Israël raadpleegden’. Zie over deze formule en de tijdsbepaling van het volgende de Inleiding.</note> den Heer, zeggende: Wie zal vóór ons optrekken tegen de Chanaänieten en aanvoerder in den oorlog zijn<note n="494">Hebr.: ‘Wie van ons zal het eerst optrekken tegen de Chanaänieten, om tegen hen te strijden?’ Het raadplegen geschiedde waarschijnlijk door Oerim en Thoemmim (Num. XXVII 21), vgl. XVIII 5 en XX 18, 23, 27. Aangaande den voorrang van Juda vgl. Gen. XLIX 8, Num. II 3.</note>?</verse>
<verse osisID="Judg.1.2"> En de Heer sprak: Juda zal optrekken; ziet Ik heb het land in zijne handen overgeleverd.</verse>
<verse osisID="Judg.1.3"> En Juda sprak tot Simeon, zijnen broeder: Trek met mij op in mijn erfdeel en strijd tegen den Chanaäniet, opdat ook ik met u optrekke in uw erfdeel. En Simeon toog met hem<note n="495">Bedoeld worden de stammen Juda en Simeon. Hunne stamvaders waren volgens Gen. XXIX 33 en 35 volle broeders. Aan Simeon werd het zuidelijk deel van Juda's stamgebied ten erfbezit aangewezen (Jos. XIX 1-9).</note>.</verse>
<verse osisID="Judg.1.4"> En Juda trok op, en de Heer leverde den Chanaäniet en den Pherezeër<note n="496">Volgens de afleiding van het woord worden door de Pherezeërs waarschijnlijk de bewoners van het platte land aangeduid, zoodat de Chanaänieten hier in 't bijzonder als de bewoners der versterkte steden zouden genoemd zijn. Ook Gen. XIII 7 (vgl. noot 4 ald.) en XXXIV 30 staan deze twee namen naast elkander.</note> over in hunne handen. En zij versloegen te Bezec tien duizend man.</verse> 
<verse osisID="Judg.1.5"> En zij vonden Adonibezec<note n="497">d.i. ‘Heer van Bezec’. Dit Bezec kan niet het (tekst-critisch nog twijfelachtige) Bezech van I Reg. XI 8, dat men zoekt in het tegenwoordige Ibzik ten N.O. van Sichem, zijn. Als het woord in v. 4 en 5 echt is, moet het de naam eener verder onbekend gebleven plaats in Juda zijn. Dit is evenwel van zulk een belangrijke plaats, met een vorst aan het hoofd, niet waarschijnlijk. Daarom vermoeden nieuweren, dat Bezec in den tekst gevoegd is naar aanleiding van den naam van den vorst. Deze vorst moet echter een titel hebben gehad. En nu neemt men wegens v. 7, waar hij naar Jerusalem gebracht wordt, aan dat hij ‘koning van Jerusalem’ was. Jos. X 1 en 3 heet Adonisedec, een koning van Jerusalem, bij de Septuagint inderdaad ‘Adonibezec’, en het is geenszins onwaarschijnlijk, dat zijn opvolger ook dien naam droeg. Waarschijnlijker is het echter, dat op beide plaatsen ‘Adonisedec’ gelezen werd, en dat na de verschrijving in Adonibezec (twee Grieksche handschriften hebben ‘Adonizebec’, wat men als den overgang tot de verkeerde schrijfwijze kan beschouwen) de plaatsnaam ‘Bezec’ in den tekst is gekomen. Den titel ‘koning van Jerusalem’ zal men dan in Judic. hebben weggelaten, ook uit vrees, dat deze koning zou vereenzelvigd worden met dien van Jos. X.</note> te Bezec en streden tegen hem, en zij versloegen den Chanaäniet en den Pherezeër.</verse>
<verse osisID="Judg.1.6"> Adonibezec nu vluchtte, doch zij vervolgden en vingen hem, en zij hieuwen de duimen van zijne handen en voeten af.</verse>
<verse osisID="Judg.1.7"> En Adonibezec zeide: Zeventig koningen met afgehouwen duimen aan handen en voeten raapten onder mijne tafel den afval der spijzen op; gelijk ik gedaan heb, zoo heeft God mij vergolden. En zij voerden hem naar Jerusalem<note n="498">Volgens de gewone verklaring namen de Israëlieten hem mede bij hun opmarsch naar Jerusalem. Volgens de nieuweren werd hij door de zijnen, die hem op het slagveld achtergelaten vonden, naar Jerusalem gebracht, welke stad volgens hen niet door de Israëlieten werd ingenomen.</note> en daar stierf hij.</verse>
<verse osisID="Judg.1.8"> De kinderen van Juda belegerden dan Jerusalem, namen het in en sloegen het met de scherpte des zwaards, en zij staken de geheele stad in brand<note n="499">Jerusalem was door Josue niet ingenomen, vgl. Jos. X, en ook nu bleef deze stad althans niet in het bezit der Israëlieten, vgl. v. 21 met de noot (Jos. XV 63 noot) en vooral XIX 12. Nieuweren beschouwen dit vers, niet zonder grond, als eene randbemerking, ontstaan uit het misverstaan van de laatste woorden van v. 7 en gevormd naar de formules van Jos. X 28 volg. en XI 10-13.</note>.</verse>
<verse osisID="Judg.1.9"> En daarna daalden zij af en streden tegen den Chanaäniet, die in het Gebergte en in het Zuiden en in de Vlakte woonde<note n="500">Vgl. Jos. XI noot 13.</note>.</verse>
<verse osisID="Judg.1.10"> En Juda trok op tegen den Chanaäniet, die woonde in Hebron</verse> 
<verse osisID="Judg.1.1">(welks naam oudtijds Cariath-Arbe was), en hij versloeg Sesai en Ahiman en Tholmaï<note n="501">Vgl. v. 20 en Jos. XV 13-14 en de noten. Bij het volgende verhaal (v. 11-15) zie de noten op Jos. XV 15-19. Voor de tijdsbepaling zie de Inleiding. Hebron en Dabir werden ook door Josue veroverd (Jos X 36-39, XI 21); tijdens de tochten van Josue in het noorden moeten dan de Chanaänieten (Enakieten) van uit de kuststreken (Jos. XI 22), waar toen de Philistijnen nog niet waren, of waaruit zij door de aankomende Philistijnen oostwaarts werden teruggedrongen, zich daar weer hebben genesteld.</note>.</verse>
<verse osisID="Judg.1.11"> En hij vertrok van daar en toog naar de bewoners van Dabir, welks oude naam Cariath-Sepher was, dat is letterstad.</verse>
<verse osisID="Judg.1.12"> En Caleb sprak: Wie Cariath-Sepher slaat en het verwoest, hem zal ik mijne dochter Axa tot vrouw geven.</verse>
<verse osisID="Judg.1.13"> Als nu Othoniël, zoon van Cenez, een jongere broeder van Caleb, het had ingenomen, gaf hij hem Axa, zijne dochter, tot vrouw.</verse>
<verse osisID="Judg.1.14"> Toen nu deze op weg was, spoorde haar man haar aan om van haar vader eenen akker te vragen. En als zij zuchtte terwijl zij op den ezel zat, zeide Caleb tot haar: Wat hebt gij?</verse>
<verse osisID="Judg.1.15"> Zij echter antwoordde: Geef mij eenen zegen; daar gij mij het dorre land gegeven hebt, geef mij ook land met waterwellen. Caleb gaf haar alzoo hoog en laag land met waterwellen.</verse>
<verse osisID="Judg.1.16"> De kinderen nu van den Cineër, den aanverwant<note n="502">Hebr. ‘choten’, zie Exod. II noot 20. Bedoeld is (het geslacht van) Hobab, vgl. IV 11. Zie verder Num. XXIV noot 16 en 17.</note> van Moses, trokken uit de Palmenstad<note n="503">Jericho; vgl. III 13; Deut. XXXIV 3; II Par. XXVIII 15. Deze Cineërs waren met de Israëlieten over den Jordaan getrokken, vgl. Num. X 29-32.</note> op met de kinderen van Juda naar de woestijn van zijn erfdeel<note n="504">Hebr.: ‘van Juda’. Een beteren zin geeft de Septuagint: ‘naar de woestijn in het Zuiden (Negeb) van Juda, bij den afgang van Arad’. Arad lag ongeveer op de grens van de ‘woestijn van Juda’ en het Negeb (vgl. Jos. XI noot 13). Het gedeelte van het Negeb, waar de Cineërs zich vestigden, heet I Reg. XXVII 10 het ‘Negeb van den Cineër’ en moet ten Z.W. van de Doode Zee gezocht worden. De Jos. XII 14 vermelde overwinning op den koning van Arad (zie echter de noot aldaar) zal bij deze gelegenheid geschied zijn.</note>, die ten zuiden van Arad ligt; en zij woonden samen met hem<note n="505">Hebr.: ‘en hij (de Cineër) ging heen en woonde bij het volk’. Dit (door de Vulgaat te vrij verklaard) geeft geen goeden zin. In overeenstemming met gezaghebbende codices van de Septuagint en met de Koptische vertaling leest men beter: ‘bij Amalec’, waaruit de bedorven lezing van den masoretischen tekst zich gemakkelijk laat verklaren. Dat de met Israël bevriende Cineërs later inderdaad bij de Amalekieten woonden, leert ons I Reg. XV 6. Ook vroeger woonden de Cineërs in de nabijheid van Amalec, Num. XXIV 20-21 (zie de noten aldaar).</note>.</verse> 
<verse osisID="Judg.1.17"> En Juda toog uit met zijnen broeder Simeon<note n="506">Vervulling der belofte van v. 3. Deze veldtocht is wellicht eerst later geschied, toen aan Simeon zijn gebied was toegewezen (vgl. noot 3). Het is echter waarschijnlijk dat eene algemeene aanduiding van elks gebied reeds gegeven was. Over de verovering van Sephaäth-Horma zie Jos. XII noot 10 en Num. XXI noot 3; zij behoeft niet nà Josue te zijn geschied.</note>, en zij versloegen te zamen den Chanaäniet, die te Sephaäth woonde, en doodden hem. En men noemde den naam der stad Horma, dat is vloek.</verse>
<verse osisID="Judg.1.18"> En Juda nam Gaza in met zijn grondgebied, en Ascalon en Accaron met hun grondgebied<note n="507">Bij de Septuag. luidt dit vers: ‘En Juda nam.... niet in bezit’, in overeenstemming met v. 19, III 3 en Jos. XIII 3 en met de geschiedenis, die ons deze landstreek later steeds in het bezit der Philistijnen toont. Desnoods zou eene voorbijgaande verovering, vóór de komst der Philistijnen in die streken, daarmede nog overeen te brengen zijn, doch de macht van den vijand (v. 19) maakt ook dit onwaarschijnlijk. De Septuag. heeft ongetwijfeld de ware lezing; vgl. v. 27. Het vers past dan echter beter achter v. 19.</note>.</verse>
<verse osisID="Judg.1.19"> En de Heer was met Juda, en het nam het gebergte in bezit; doch de bewoners der vallei kon het niet verdelgen, omdat zij tallooze met zeisen gewapende wagens hadden<note n="508">Vgl. v. 9. De vallei is de laagvlakte ten westen van Juda, de kuststreek waar later de Philistijnen woonden, met de steden Gaza enz. Zie de vorige noot. Verdelgen (Hebr. horisj) wil dikwijls zeggen: overwinnen en hun land in bezit nemen. Met zeisen gewapende wagens is een onjuiste verklaring van het Hebr. ‘ijzeren wagens’, zooals de Vulg. dan ook Jos. XVII 16 heeft; zie de aanteekening aldaar.</note>.</verse>
<verse osisID="Judg.1.20"> En zij gaven aan Caleb Hebron, gelijk Moses gezegd had, en hij verdelgde daaruit de drie Enakskinderen<note n="509">Staat in verband met het v. 10 verhaalde.</note>.</verse>
<verse osisID="Judg.1.21"> Doch den Jebuseër, die Jerusalem bewoonde, verdelgden de kinderen van Benjamin niet, en de Jebuseër woonde met de kinderen van Benjamin in Jerusalem tot den huidigen dag<note n="510">Voor Benjamin staat Jos. XV 63 ‘Juda’, welke lezing de oudste schijnt; vgl. de noot aldaar. Zie boven noot 7. Het samenwonen met de Jebusieten schijnt niet geschied te zijn voordat Jerusalem door David was ingenomen, II Reg. V 6 volg. (vgl. ald. XXIV 18 volg.); zie hierna XIX 12. Daarom is ook een vroegere verovering onwaarschijnlijk. Tot den huidigen dag, waardoor alreeds een tamelijk lange duur van dat samenwonen ondersteld wordt, ziet dus waarschijnlijk op een tijdstip na David. Zie de Inleiding.</note>.</verse> 
<verse osisID="Judg.1.22"> Ook trok het huis van Joseph op naar Bethel, en de Heer was met hen.</verse>
<verse osisID="Judg.1.23"> Want toen zij de stad belegerden<note n="511">Hebr. ‘verkenden’, en v. 24: ‘zagen de verspieders’. Over den tijd van dezen veroveringstocht zie de Inleiding. De weg van Galgala naar het gebied van Ephraïm (met Manasses het ‘huis van Joseph’) liep over Haï en Bethel. Haï werd onder Josue ingenomen en verwoest, Jos. VIII 28.</note>, die voorheen Luza<note n="512">Zie Jos. XVI 2 noot 3.</note> genoemd werd,</verse>
<verse osisID="Judg.1.24"> zagen zij eenen man, die uit de stad kwam, en zeiden tot hem: Toon ons den toegang tot de stad, en wij zullen u genadig zijn.</verse>
<verse osisID="Judg.1.25"> En toen hij hun dien getoond had, sloegen zij de stad met de scherpte des zwaards; doch dien man en geheel zijn geslacht lieten zij vrij heengaan.</verse>
<verse osisID="Judg.1.26"> En hij, vrijgelaten zijnde, ging heen naar het land der Hetthieten<note n="513">Ten N. van Palestina, vgl. Jos. I noot 2.</note>, en hij bouwde daar eene stad en noemde haar Luza, en aldus wordt zij genoemd tot den huidigen dag.</verse>
<verse osisID="Judg.1.27"> Manasses ook verdelgde Bethsan en Thanac met hunne onderhoorigheden niet, noch de bewoners van Dor en Jeblaäm en Mageddo met hunne onderhoorigheden; en de Chanaäniet begon bij hen te wonen<note n="514">Hebr.: ‘verstoutte zich in dit land te verblijven’. Voor den inhoud van v. 27-28 zie Jos. XVII 11-13; vgl. ook v. 16 aldaar. De hier genoemde steden met hare onderhoorigheden duiden een geheele strook lands aan, loopende van den Jordaan (Bethsan, het latere Scythopolis) tot de Middellandsche Zee (Dor), deels liggende in het gebied van Issachar, deels in dat van Aser, doch toegekend aan Manasses (vgl. Jos. XVII 10-11). In den tijd van Saül waren de Philistijnen in Bethsan (I Reg. XXXI 10), en volgens een oud-Egyptisch document ook in Dor. Onder Salomon behoorde deze streek aan Israël (III Reg. IV 11-12), nadat de Philistijnen, waarschijnlijk door de Egyptenaren, waren verdreven; vgl. ook noot 25.</note>.</verse>
<verse osisID="Judg.1.28"> Doch nadat Israël machtig geworden was, maakte het hen schatplichtig, maar verdelgen wilde het hen niet<note n="515">Hebr.: ‘verdelgen deed het hen niet’ (vgl. noot 16). Schatplichtig, beter leendienstplichtig, vgl. III Reg. IX 20-22 met v. 17-19 ald.; vermoedelijk wordt deze onderwerping onder Salomon hier bedoeld; doch ook reeds onder Debbora moeten deze streken (vgl. V 19) door Israël zijn bedwongen, hoewel zij later door de Philistijnen weder werden veroverd; zie de vorige noot.</note>.</verse>
<verse osisID="Judg.1.29"> Ephraïm ook doodde<note n="516">Hebr. ‘verdelgde’, zie noot 16.</note> niet den Chanaäniet, die in Gazer woonde, maar deze woonde bij hem<note n="517">Hebr.: ‘en de Chanaäniet woonde in zijn midden in Gazer’. Jos. XVI 10 lezen wij: ‘....woonde midden onder Ephraïm tot op dezen dag, en hij (de Ch.) werd hem (Ephr.) dienstplichtig’. Gazer, thans Tel-Dzjezer, tusschen Jaffa en Jerusalem, was door Josue niet veroverd (zie Jos. X noot 25), doch viel den Philistijnen in handen, waarin het zich nog in David's tijd bevond (I Reg. XXVII 8 volgens Septuag. en de Hebr. keri-lezing; II Reg. V 25; I Par. XIV 16); onder David nog moet het met andere steden door eene Egyptische legermacht aan de Philistijnen zijn ontnomen, daarna echter door de Chanaänieten zijn bezet; onder Salomon werd het op dezen weder veroverd door den koning van Egypte, die het aan zijne dochter, Salomon's vrouw, als bruidschat schonk (III Reg. IX 16); door Salomon werd het herbouwd en bevestigd (ald. v. 15, 17) met behulp van de in de omstreken overgebleven Chanaänieten (ald. v. 20-21), die van toen af aan Israël dienstplichtig waren. - Gazer vormde, ten O. van het Philistijnsche kustgebied, het westelijk uiteinde van een tweede strook (zie noot 22), die niet door de Israëlieten, althans voorgoed, werd veroverd; daartoe behoorden Harcheres, Ajalon, Salebim (v. 35) en Jerusalem (zie noot 7).</note>.</verse>
<verse osisID="Judg.1.30"> Zabulon verdelgde de bewoners van Cetron<note n="518">Misschien Cathed van Jos. XIX 15 of Cartha van Jos. XXI 34. Bij de vermelding der noordelijke stammen ontbreekt Issachar (vgl. noot 22), evenals in het zuiden Benjamin.</note> en Naälol niet, maar de Chanaäniet woonde in zijn midden en werd hem schatplichtig.</verse>
<verse osisID="Judg.1.31"> Aser ook verdelgde niet de bewoners van Accho<note n="519">De bekende zeestad Akka of St-Jean-d'Acre; in de boeken der Machabeën en het Nieuwe Testament en bij Flavius Josephus heet zij Ptolemaïs. Vgl. Jos. XIX noot 27 en 28.</note> en Sidon en Ahalab<note n="520">Waarschijnlijk voor ‘Machaleb’; vgl. Jos. XIX noot 27.</note> en Achazib en Helba en Aphec en Rohob;</verse>
<verse osisID="Judg.1.32"> en hij woonde te midden van den Chananeër, den bewoner van dat land, en het doodde hem niet.</verse>
<verse osisID="Judg.1.33"> Nephthali ook verdelgde de bewoners van Bethsames<note n="521">Zie Jos. XIX noot 41.</note> en Bethanath niet; en het woonde tusschen de Chanaänieten, de bewoners des lands, en de Bethsamieten en Bethanieten waren<note n="522">Hebr.: ‘werden’.</note> hem schatplichtig.</verse>
<verse osisID="Judg.1.34"> En de Amorrheër drong de kinderen van Dan in het gebergte<note n="523">Het gebergte van Ephraïm, aan welks zuidwestzijde Dan zijn gebied had. Hierbij sluit het verhaal van hoofdst. XVIII aan, vgl. Jos. XIX 47 en noot 51 ald.</note> en gaf hun geen ruimte om naar de vlakte af te dalen;</verse>
<verse osisID="Judg.1.35"> en hij woonde op den Haresberg, hetwelk vertolkt wordt Schervenberg<note n="524">Verklarend toevoegsel van de Vulgaat. Het Hebr. Har-cheres kan ‘Zonneberg’ beteekenen (vgl. Jos. XXIV noot 16), doch moet vermoedelijk Ir-cheres gelezen worden. Het is dan waarschijnlijk dezelfde plaats, die Jos. XIX 41 Hirsemes (zie noot 44 ald.) en elders Bethsames heet; Jos. XV 10 staat het onder de grenssteden van Juda, XXI 16 onder diens Levietensteden; thans heet het Aïn-sjems, d.i. Zonnebron. - Duidelijker geeft de grondtekst dezen zin: ‘en de Amorrheër verstoutte zich te verblijven in Har-cheres’ enz.</note>, in Ajalon en Salebim. Doch de hand van het huis Joseph werd zwaar<note n="525">d.i. Drukte zwaar. De Septuagint heeft nog: ‘op den Amorrheër’. Het huis van Joseph is hier Ephraïm.</note> en hij werd aan het zelve schatplichtig.</verse>
<verse osisID="Judg.1.36"> De grens nu van den Amorrheër was van den Schorpioen-opgang af, Petra en de hooger gelegen plaatsen<note n="526">Hebr.: ‘Het gebied van den Amorrheër was van den Schorpioenenpas af, van Sela af, en hooger op’. De Schorpioen-opgang (Akrabbim) ligt ten Z.W. van de Doode Zee (Num. XXXIV 4; Jos. XV 3) op de grens van het Joodsche Land. Sela of Petra, de hoofdstad der Edomieten, lag veel verder, ten Z. der Doode Zee. ‘Van Sela af’ schijnt eene randnoot te zijn van iemand, die ‘Edomi’ (Edomiet) las i.p.v. ‘Emori’ (Amorrheër), van welke lezing ook de Septuag. getuigt. De zin is dan: het gebied der (eigenlijke) Amorrheërs liep oudtijds van den Schorpioenenpas af ‘hoogerop’, d.i. over het gebergte van Juda heen; zie Num. XIII noot 10. Daardoor wordt het duidelijk, dat de Danieten door dit volk konden gedrukt worden.</note>.</verse>
</chapter>
<chapter osisID="Judg.2">
<title>Hoofdstuk II.</title><p>Vertrek van Galgala naar Bochim (v. 1). Berisping der Israëlieten wegens de onvoldoende onderwerping der Chanaänieten en strafbedreiging (v. 1-3), Droefheid van het volk en offer (v. 4-5). Getrouwheid aan den Heer gedurende hel leven van Josue en van de oudsten na hem (v. 6-7). Vermelding van den dood en de begrafenis van Josue (v. 8-9). Afwisseling van trouw en ontrouw, straf en bevrijding (v. 10-19). Ook God zal de Chanaänieten niet uitroeien ter beproeving van Israël (v. 20-23).</p>
<verse osisID="Judg.2.1"> En de Engel des Heeren<note n="527">Waarschijnlijk de ‘Engel van Jehova’, die in een geheimzinnige wolk het uit Egypte optrekkende volk vergezelde. Zie Exod. XXIII 20 volg. en noot 20 aldaar. In verband met andere plaatsen (Exod. XIII 21, 22; XIV 19; XXV 22; XXX 36; XL 32-36; Lev. XVI 2; Num. VII 89; IX 15-23; XVII 7; XX 16) blijkt uit dien tekst, dat de ‘Engel des Heeren’ tegenwoordig was in de wolk boven den tabernakel en van daaruit sprak (vgl. ook Exod. XIX 9; XX 1 noot 1; Deut. V 23). Ook daalde de wolk tot dat doel neder vóór de tent (Exod. XXXIII 9-11).</note> verhief zich van Galgala naar de Plaats der Weenenden<note n="528">Hebr. ‘Bochim’, onbekend, waarschijnlijk ook Mich. I 10 te lezen. De Septuagint spreekt hier van ‘Bethel’. Wellicht heeft men te denken aan de omstreken van den ‘Eik des geweens’ (Hebr. ‘bachoeth’) bij Bethel, Gen. XXXV 8, misschien tusschen Bethel en Silo.</note>, en hij zeide: Ik heb u uitgevoerd uit Egypte en binnengevoerd in het land, aangaande hetwelk Ik gezworen heb aan uwe vaderen, en Ik heb beloofd, dat Ik mijn verbond met u niet te niet zoude doen in eeuwigheid,</verse> 
<verse osisID="Judg.2.2"> zóó evenwel, dat gij geen verdrag zoudt aangaan met de bewoners van dit land, maar dat gij hunne altaren zoudt omverhalen; en gij hebt niet willen luisteren naar mijne stem. Waarom hebt gij dat gedaan?</verse>
<verse osisID="Judg.2.3"> Daarom heb Ik hen niet voor uw aanschijn willen verdelgen, opdat gij vijanden zoudt hebben en hunne goden u ten verderve zijn.</verse>
<verse osisID="Judg.2.4"> En toen de Engel des Heeren deze woorden sprak tot alle kinderen van Israël, verhieven zij hunne stem en weenden.</verse>
<verse osisID="Judg.2.5"> En de naam dier plaats werd genoemd: Plaats der Weenenden of der Tranen; en zij droegen aldaar offers op aan den Heer<note n="529">Daar volgens den inhoud der godspraak de hier verhaalde gebeurtenis lang na de bezetting van het land door de verschillende stammen en lang na den dood van Josue (zie III noot 2) moet hebben plaats gehad, past het stuk v. 1b-5a geschiedkundig niet in den samenhang. Zoo het hier verhaalde historisch is, wat door sommigen wordt betwijfeld (het zou dan eene les zijn voor de latere Israëlieten in den vorm van een verhaal, waardoor tevens aan den plaatsnaam Bochim eene verklaring werd gegeven), dan is Galgala (v. 1), Hebr. ‘ha-Gilgal’ (‘de Heuvel’), niet het bekende Galgala bij Jericho. Immers de verbondsark was toen te Silo (Jos. XVIII 1) en met haar ook de ‘Engel des Heeren’, terwijl ‘alle kinderen van Israël’ (vgl. Jos. XXIII 2 noot) slechts konden verzameld zijn in de nabijheid van den zetel der ark. Zoo zou dus ‘ha-Gilgal’, gelijk ook elders wel het geval is (I Reg. X 8; XI 15; XV 21, 33), hier den heuvel, waarop de ark stond, den (bekenden) Heuvel des Heiligdoms, beteekenen, die, volgens een zeer aannemelijke verklaring, hierna XX-XXI ham-Mizpa (de Hoogte) heet. Bochim was dan de plaats, in de nabijheid van dien heuvel, waar de Israëlieten gekampeerd waren, waarschijnlijk bij gelegenheid van een hoogfeest (vgl., XXI 19 en 24). De wolk, van boven den tabernakel opgestegen, liet zich in het legerkamp neder voor het verzamelde volk. Indien echter dit verhaal niet historisch is, dan zegt v. 1a (nog met v. 5b aan een oude bron ontleend) alleen, dat de legerplaats werd verlegd van het bekende Galgala naar Bochim (op den weg naar Silo); vgl. Num. X 11-12. - Bij de rede des engels vgl. die van Josue in Jos. XXIII. Gelijksoortige godspraken vinden wij ook bij de twee volgende tijdvakken van den tijd der Rechters, hierna VI 8-10 en X 11-14; vgl. de Inleiding. Zij droegen aldaar offers op (Hebr.: ‘zij offerden daar’) aan den Heer wegens de verschijning van den Engel des Heeren op die plaats (vgl. VI 19-24 en XIII 16-23), en in elk geval nabij de ark des verbonds, het wettige heiligdom.</note>.</verse>
<verse osisID="Judg.2.6"> Josue derhalve liet het volk gaan, en de kinderen van Israël gingen heen, ieder naar zijne bezitting, om die in bezit te nemen<note n="530">Hebr.: ‘om het land in bezit te nemen’, nl. iedere stam het hem toekomende grondgebied. Zie bij v. 6-9 de aanteekeningen op den overeenkomstigen tekst Jos. XXIV 28-31. Wij bevinden ons hier in den tijd van de vergadering te Sichem (waarvoor men daar echter volgens een nieuwe verklaring waarschijnlijk beter ‘Silo’ leest), die het natuurlijke uitgangspunt is voor de (van III 5 af) volgende geschiedenis van het tijdvak der Rechters. Zie verder de Inleiding.</note>.</verse> 
<verse osisID="Judg.2.7"> En zij dienden den Heer gedurende al diens dagen en die van de oudsten, die langen tijd na hem leefden en die al de werken des Heeren<note n="531">De wonderen onder Moses en Josue. Vgl. Deut. XI 2-7.</note> kenden, welke Hij gedaan had met Israël.</verse>
<verse osisID="Judg.2.8"> Josue nu, de zoon van Nun, de dienstknecht des Heeren, stierf, honderd en tien jaren oud.</verse>
<verse osisID="Judg.2.9"> En zij begroeven hem op de grens van zijne bezitting te Thamnath-Sare<note n="532">Hebr. ‘Thimnath-Cheres’, zie Jos. XXIV noot 16.</note> in het gebergte van Ephraïm, aan de noordzijde van den berg Gaäs.</verse>
<verse osisID="Judg.2.10"> En geheel dat geslacht werd verzameld tot zijne vaderen<note n="533">Zie voor deze uitdrukking Gen. XXV noot 4.</note>; en anderen stonden op, die den Heer en<note n="534">Dit en heeft den zin van ‘namelijk’.</note> de werken, welke Hij gedaan had met Israël, niet kenden.</verse>
<verse osisID="Judg.2.11"> En de kinderen van Israël deden wat kwaad was in de oogen des Heeren, en zij dienden de Baäls<note n="535">De goden der Chanaänieten droegen dien naam, die ‘heer’ beteekent.</note>.</verse>
<verse osisID="Judg.2.12"> En zij verlieten den Heer, den God hunner vaderen, die hen had uitgevoerd uit het land Egypte; en zij gingen de vreemde goden na en de goden der volken, die rondom hen woonden, en aanbaden hen; en zij vertoornden den Heer</verse>
<verse osisID="Judg.2.13"> door Hem te verlaten en Baäl en Astaroth<note n="536">Verzamelwoorden voor de mannelijke en vrouwelijke Chanaänietische godheden. Astaroth is het meervoud van ‘Astoreth’ (zooals sommigen hier ook liever lezen), d.i. Astarte, eene godin, wier vereering zeer verspreid was.</note> te dienen.</verse>
<verse osisID="Judg.2.14"> En de Heer, vertoornd tegen Israël, leverde hen over in de handen van plunderaars, die hen gevangen namen en verkochten<note n="537">Hebr. en Septuag.; ‘en Hij (de Heer) verkocht hen’.</note> aan de vijanden, die rondom woonden; en zij konden niet weerstaan aan hunne tegenstanders;</verse>
<verse osisID="Judg.2.15"> maar waarheen zij ook wilden gaan, lag de hand des Heeren op hen, gelijk Hij gesproken en hun toegezworen had; en zij werden zeer gedrukt<note n="538">Vervulling van bedreigingen als Lev. XXVI 17 en Deut. XXVIII 25. De laatste woorden kan men naar het Hebr lezen in verband met v. 16: ‘en wanneer zij erg in het nauw zaten, 16. verwekte de Heer rechters’.</note>.</verse>
<verse osisID="Judg.2.16"> En de Heer verwekte rechters, die hen zouden redden<note n="539">Daar zij in hunnen nood ‘riepen tot den Heer’ (vgl. III 9, 15; VI 7; X 10), welke woorden vóór v. 16 wel kunnen weggevallen zijn. Hebr.: ‘en dezen redden hen’. Over rechters zie de Inleiding.</note> uit de handen der plunderaars; doch ook naar hen wilden zij niet luisteren<note n="540">Hebr.: ‘doch ook naar hunne rechters hoorden zij niet’, namelijk op den duur, daar zij al spoedig na hunne bevrijding in de oude misslagen vervielen (vgl. v. 19). Deze woorden en v. 17 passen niet in den samenhang, waarom zij door de nieuweren aan een late hand worden toegeschreven.</note>,</verse>
<verse osisID="Judg.2.17"> terwijl zij boeleerden met vreemde goden en deze aanbaden. Ras verlieten zij het pad, dat hunne vaderen bewandeld hadden, en de geboden des Heeren hoorende, deden zij al het tegenovergestelde<note n="541">Hebr.: ‘dat hunne vaderen bewandeld hadden in gehoorzaamheid aan Jahwe's geboden: zij deden niet aldus’. De vaderen uit het tijdvak van Josue worden bedoeld, v. 7; vgl. v. 22.</note>.</verse>
<verse osisID="Judg.2.18"> En als de Heer rechters verwekte, was Hij in hunne dagen door barmhartigheid bewogen en hoorde naar het gekerm der verdrukten, en Hij redde hen uit de moordende hand der vernielers<note n="542">Naar den grondtekst luidt het vers: ‘En als Jahwe hun dan rechters verwekt had, was Jahwe met den rechter en redde hen uit de hand hunner vijanden alle dagen des rechters; want Jahwe ontfermde zich om hun gekerm van wege hunne verdrukkers en vertrappers’.</note>.</verse>
<verse osisID="Judg.2.19"> Nadat echter de rechter gestorven was, keerden zij weer om<note n="543">Naar het Hebr. is de zin in verband met het volgende: ‘maakten zij het weder veel erger’ enz.</note> en maakten zij het veel erger dan hunne vaderen hadden gedaan, de vreemde goden naloopende, die zij dienden en aanbaden. Zij lieten niet af van hunne handelwijze noch van den weg der weerbarstigheid, waarop zij gewoon waren te wandelen.</verse>
<verse osisID="Judg.2.20"> En de toorn des Heeren ontstak tegen Israël, en Hij zeide: Omdat dit volk het verbond<note n="544">Waarbij zij zich verplicht hadden geen vreemde goden te dienen, het laatst nog onder Josue (Jos. XXIV 16-24).</note>, dat Ik gesloten had met hunne vaderen, heeft te niet gedaan, en versmaad heeft naar mijne stem<note n="545">Het bevel om zich niet in te laten met de Chanaänieten en om hunnen afgodendienst uit te roeien; vgl. v. 2.</note> te hooren,</verse>
<verse osisID="Judg.2.21"> zal ook Ik de volkeren niet verdelgen, die Josue heeft overgelaten, toen hij stierf,</verse>
<verse osisID="Judg.2.22"> ten einde<note n="546">De zin is: die God na Josue heeft overgelaten ten einde enz. Tot nadere verklaring van dezen zin dient nog het volgende tot en met III 4. Uit III 2 blijkt, dat het voortbestaan dezer volken na Josue nog een ander nut had.</note> door hen Israël op de proef te stellen, of zij al dan niet den weg des Heeren zullen<note n="547">Naar het Hebr. kan men ‘zouden’ vertalen, en verder: ‘hadden in acht genomen’.</note> in acht nemen, en daarop wandelen, gelijk hunne vaderen (dien) hebben in acht genomen.</verse>
<verse osisID="Judg.2.23"> Derhalve liet de Heer al die volkeren bestaan, en wilde Hij ze niet dadelijk uitroeien en leverde ze niet over in de handen van Josue.</verse>
</chapter>
<chapter osisID="Judg.3">
<title>Hoofdstuk III.</title>
<p>Nut van het voortbestaan (v. 1-2) der overgebleven volken (v. 3), hunne verhouding tot Israël (v. 4) en omgekeerd (v. 5-6). Afval van God (v. 7). Onderdrukking door Chusan-Rasathaïm van Mesopotamië (v. 8); verlossing door den rechter Othoniël (v. 9-11). Nieuwe afval (v. 12). Onderdrukking door Eglon van Moab (v. 12-14); de rechter Aod doodt Eglon en bevrijdt Israël (v. 15-30). Samgar (v. 31).</p>
<verse osisID="Judg.3.1"> Dit zijn de volken, welke de Heer heeft overgelaten, om door hen Israël te oefenen<note n="548">Hebr.: ‘op de proef te stellen’, in den zin van II 22.</note>, en<note n="549">In den grondtekst ontbreekt en. In de bedoeling van den gewijden schrijver behoort echter dit laatste gedeelte van v. 1 bij het volgende, zoodat de gedachte is (v. 1b-2): ‘en ook opdat al degenen, die de oorlogen onder Josue niet hadden medegemaakt, zouden leeren vechten’. De twee gedachten, waarschijnlijk door den schrijver aan verschillende bronnen ontleend, zijn hier zonder genoegzame verbinding samengevoegd. - Eerst na de twee hier opgegeven redenen (beproeving en oefening in den oorlog), waarom de Chanaänieten niet onder Josue verdelgd werden, komt in gedachtengang en tijdsorde de vroeger (II 2-3) aangehaalde reden (straf), waarom zij ook later niet werden uitgeroeid.</note> al degenen, die de oorlogen met de Chanaänieten niet kenden,</verse>
<verse osisID="Judg.3.2"> opdat daarna hunne zonen zouden leeren vechten met de vijanden en krijgsvaardigheid bezitten<note n="550">De Vulgaat geeft slechts den zin van den tekst, die niet zuiver overgeleverd schijnt te zijn.</note>:</verse>
<verse osisID="Judg.3.3"> de vijf vorsten der Philistijnen<note n="551">Zie Jos. XIII 3. Het woord ‘seranim’, dat met vorsten vertaald is, komt alleen als Philistijnsche vorstentitel voor en hangt waarschijnlijk samen met het Grieksche ‘tyrannos’, waarvan ons ‘tyran’, ten bewijze van den Klein-Aziatischen oorsprong der Philistijnen.</note>, en al de Chananeërs en de Sido- niërs<note n="552">Door deze twee namen worden de meer noordelijke kustbewoners aangeduid (Gen. X 19); door Sidoniërs, die ook van Chanaänietischen stam waren, in 't bijzonder de Pheniciërs (Gen. X 15).</note>, en de Heveërs<note n="553">Zeer waarschijnlijk schrijffout voor ‘Hetheërs’ (Hebr. Chiwwi voor Chitti), daar de Hetheërs in de hier aangegeven streek woonden (Jos. I noot 2), terwijl de Heveërs in Midden-Palestina gevestigd waren (Gen. XXXIV 2; Jos. XI 19). Dezelfde schrijffout komt ook Jos. XI 3 voor, waar ‘Hetheër’ en ‘Heveër’ blijkens de Septuagint met elkander verwisseld zijn.</note>, die in het Libanon-gebergte woonden, van den berg van Baäl-Hermon af tot aan den ingang van Emath<note n="554">De berg van Baäl-Hermon moet die top van het Hermongebergte zijn, aan welks voet Baäl-Gad lag (Jos. XI 17), dat door de meesten met Baäl-Hermon (I Par. V 23) wordt vereenzelvigd. De Baäl van het Geluk (Gad), die aan den Hermon vereerd werd, kon ook de ‘Baäl van den Hermon’ genoemd worden en de plaats, waar zijn eeredienst gevestigd was, heette dan voluit Beth (huis van)-Baäl-Gad of Beth-Baäl-Hermon; vgl. Jos. XIII 17 (Hebr.), waar Beth-Baäl-Mean staat voor de elders eenvoudig Baäl-Mean genoemde plaats. Over den ingang van Emath zie II Par. VII 8 noot 7. Voor den geheelen tekst van v. 3 vgl. Jos. XIII 3-6.</note>.</verse>
<verse osisID="Judg.3.4"> En Hij liet hen voortbestaan om door hen Israël te beproeven, of het naar de geboden des Heeren, die Hij aan hunne vaderen door Moses gegeven had, zoude luisteren of niet<note n="555">De schrijver keert hier tot de gedachte van II 22 - III 1a (beproeving) terug.</note>.</verse>
<verse osisID="Judg.3.5"> Zoo woonden dan de kinderen van Israël te midden der Chananeërs en Hetheërs en Amorrheërs en Pherezeërs en Heveërs en Jebuseërs<note n="556">Vgl. I 21, 27-34. Dezelfde zes namen komen Exod. III 8 voor.</note>.</verse>
<verse osisID="Judg.3.6"> En zij namen hunne dochters tot vrouwen, en zelven gaven zij hunne dochters aan hunne zonen<note n="557">In strijd met het verbod van Exod. XXXIV 16; Deut. VII 3; Jos. XXIII 12.</note>, en zij dienden hunne goden.</verse>
<verse osisID="Judg.3.7"> En<note n="558">Hier begint de geschiedenis van het eigenlijke tijdvak der Rechters.</note> zij deden wat kwaad was in de oogen des Heeren en vergaten hunnen God, en zij dienden de Baäls en Astarten<note n="559">Hebr. ‘Asjeroth’, meervoud van ‘Asjera’, den naam eener godin, die reeds vroeg schijnt verward te zijn met Astarte (II noot 10), wier zinnebeeld eveneens ‘asjera’ heette (VI 25). Vgl. den Hebr. tekst van III Reg. XV 13 (II Par. XV 16), XVIII 19, IV Reg. XXI 7, XXIII 4 en 7 met de aanteekeningen.</note>.</verse>
<verse osisID="Judg.3.8"> En de Heer toornde tegen Israël en leverde hen over in de handen van Chusan-Rasathaïm, koning van Mesopotamië<note n="560">Hebr. ‘Aram-Naharaïm’, evenals Gen. XXIV 10 en Deut. XXIII 4 (Hebr. v. 5). In Egyptische teksten heet het Naharîn, op de tabletten van Tel-el-Amarna (zie Josue Inl. blz. 10) Nahrima. De oorspronkelijke naam is dus Aram-Naharim, d.i. ‘Aram der stroomen’. Deze streek heet elders ook Paddan-Aram, d.i. vlakte van Aram (zie Gen. XXVIII noot 1) en is het noord-oostelijke, vlakke gedeelte van Aram (zie Gen. X noot 20), dat door meerdere rivieren (Orontes, Euphraat, Chaboras enz.) wordt besproeid. Het westelijk gedeelte er van behoorde toentertijd aan de Hetheërs (Jos. I noot 2). Daarom is het niet onwaarschijnlijk, dat het woord Rasathaïm ontstaan is uit een titel, die bv. ‘vorst der Hetheërs’ beteekende, zoodat wij zouden hebben: ‘Chusan (zoo deze naam goed is overgeleverd), vorst der Hetheërs, koning van Aram-Naharim’. Sommigen denken aan den ‘Syriër Irisu’, die naar luid van Egyptische bronnen kort vóór Ramses III ook een tijdlang in Egypte heerschte.</note>, en zij dienden hem acht jaar.</verse> 
<verse osisID="Judg.3.9"> Toen riepen zij tot den Heer, en Hij verwekte hun eenen verlosser, die hen redde, te weten Othoniël<note n="561">Den held van Dabir, zie boven I 12-13 en Jos. XV 16-17 (noot). Tijdens den oorlog met Chusan-Rasathaïm kan deze Othoniël, evengoed als Moses bij den uittocht uit Egypte en Josue bij de verovering van Chanaän, wel omstreeks 80 jaar oud zijn geweest. Voor de tijdsbepaling zie verder de Inleiding.</note> den zoon van Cenez, een jongeren broeder van Caleb.</verse>
<verse osisID="Judg.3.10"> En de geest des Heeren was in hem<note n="562">Hebr.: ‘kwam over hem’, d.i. bemoedigde en versterkte hem; vgl. XIV noot 7.</note>, en hij richtte<note n="563">Door den geest des Heeren opgewekt en bezield stelde hij zich aan het hoofd van Israël en werd de eerste ‘rechter’.</note> Israël. En hij ging uit ten strijde, en de Heer leverde Chusan-Rasathaïm, den koning van Syrië<note n="564">Hebr. ‘Aram’.</note>, over in zijne handen<note n="565">De Hebr. uitdrukking ‘gaf... in zijne hand’ behoeft slechts te beteekenen, dat God hem de overwinning bezorgde, vgl. IV 14. De vijand werd verslagen en moest het land verlaten. Deze veldtocht van Othoniël tegen een uit het noorden of noordoosten gekomen vijand laat zich moeielijk denken zonder de althans zijdelingsche medewerking der Chanaänietische volken, die evenzeer door Chusan moeten onderworpen zijn geweest. - Dat dit verhaal van den eersten rechter in Israël geen bijzonderheden mededeelt en niet aan oude geschreven bronnen rechtstreeks ontleend schijnt, is geen voldoende reden om het met vele nieuweren voor onhistorisch of door den schrijver verzonnen aan te zien; vgl. X noot 2.</note>, en hij werd machtig over hem.</verse>
<verse osisID="Judg.3.11"> En het land had veertig jaar<note n="566">Veertig beteekent in het Hebreeuwsch dikwijls een onbepaald getal. Voor deze en verdere tijdsopgaven zie de Inleiding.</note> rust. En Othoniël, de zoon van Cenez, stierf.</verse>
<verse osisID="Judg.3.12"> En de kinderen van Israël deden<note n="567">Waarschijnlijk met het voorafgaande te verbinden, zoodat de zin is: ‘Doch toen Othoniël.... gestorven was, deden de kinderen van Israël’ enz. Vgl. II 19, IV 1. Dit valt nog binnen den tijd der rust.</note> wederom wat kwaad was in de oogen des Heeren. En Hij deed Eglon, koning van Moab, sterk tegen hen worden, omdat zij deden hetgeen kwaad was in zijne oogen.</verse> 
<verse osisID="Judg.3.13"> En Hij voegde bij hem<note n="568">Het Hebr. vertaalt men beter: ‘en hij (Eglon) verzamelde tot zich’. De Moabieten woonden ten Z.O. van de Doode Zee, de Ammonieten ten N.O. van Moab, de Amalekieten ten Z. van Palestina en volgens I Par. IV 43 tot in het gebergte Seïr ten Z. van Moab. Vgl. hierna VI 3.</note> de zonen van Ammon en Amalec; en hij ging heen en sloeg Israël en nam de Palmenstad<note n="569">Jericho, vgl. I 16. Hij trok derhalve noordwaarts, door het gebied van Ruben aan de oostzijde van de Doode Zee, en stak tegenover Jericho, in het gebied van Gad, den Jordaan over. Jericho behoorde tot Benjamin; het was door Josue verwoest, doch bestond later als open stad, zie Jos. VI noot 8. Door het bezit van Jericho beheerschte Eglon de bergpassen naar Benjamin en verder naar het zuidoostelijk gedeelte van Ephraïm, zoodat hij de bewoners van deze streek gemakkelijk tot onderwerping kon brengen. Dat zijne macht zich nog verder over Israël zou hebben uitgestrekt, is onwaarschijnlijk.</note> in bezit.</verse>
<verse osisID="Judg.3.14"> En de kinderen van Israël<note n="570">Namelijk voor zoover zij door hem onderworpen waren; zie de vorige noot. Het dienen bestond voornamelijk in schatplichtigheid; vgl. v. 15. De onderwerping aan Eglon wordt ook vermeld in het bijvoegsel der Septuag. aan het einde van het Boek Josue; zie Jos. XXIV noot 19.</note> dienden Eglon, den koning van Moab, achttien jaar.</verse>
<verse osisID="Judg.3.15"> En daarna riepen zij tot den Heer, en Hij verwekte hun eenen verlosser met name Aod, zoon van Gera, den zoon van Jemini<note n="571">Het Hebr. ‘Ben-ha-Jemini’ beteekent: ‘den Benjaminiet’. Gera, van wien Aod een zoon, d.i. een afstammeling was, heet Gen. XLVI 21 ‘zoon’ van Benjamin, I Par. VIII 3 ‘zoon van Bala’, dus kleinzoon van Benjamin. Aod, Hebr. ‘Ehoed’, is ook I Par. VII 10 en VIII 6 (‘Echoed’) een Benjaminietische naam, behoorende aan een geslacht uit het land Jemini (vgl. I Reg. IX noot 5).</note>, die beide handen als rechterhand gebruikte<note n="572">Volgens den zin van het Hebr. was hij linksch; vgl. XX 16. Deze bijzonderheid staat in verband met v. 16 en v. 21.</note>. En de kinderen van Israël zonden door hem geschenken<note n="573">Meer voorkomende uitdrukking voor ‘schatting’.</note> aan Eglon, den koning van Moab.</verse>
<verse osisID="Judg.3.16"> En hij maakte zich een tweesnijdend zwaard met een heft in het midden<note n="574">Midden tusschen de twee sneden, niet op zij als bij een zwaard met ééne snede. In den grondtekst is hier van een heft (vgl. v. 22) geen sprake.</note> ter lengte van eene spanne<note n="575">Volgens den grondtekst de lengte van het (geheele) zwaard. Het Hebr. woord ‘gomed’ komt slechts hier voor en beteekent volgens Joodsche verklaring een ‘korte el’, de lengte van den voorarm zonder de vingers. Het wapen moet korter geweest zijn dan een gewoon zwaard.</note>, en hij bond dat onder zijn opperkleed aan de rechterheup.</verse>
<verse osisID="Judg.3.17"> En hij bracht de geschenken aan Eglon<note n="576">Waar Eglon toen verblijf hield, wordt niet gemeld. Te Jericho kan het wegens v. 19 en v. 26 niet geweest zijn; hij zal in eene plaats aan de oostzijde van den Jordaan zijn zetel hebben gehad.</note>, den koning van Moab. Eglon nu was buitengewoon zwaarlijvig.</verse> 
<verse osisID="Judg.3.18"> En toen hij hem de geschenken had aangeboden, geleidde hij de gezellen, die met hem gekomen waren<note n="577">Hebr.: ‘die de geschenken gedragen hadden’. Het brengen der schatting geschiedde met veel plechtigheid door eene rij mannen, die de ‘geschenken’ droegen en ze den heerscher achtereenvolgens aanboden.</note>, weg.</verse>
<verse osisID="Judg.3.19"> En hij keerde terug van Galgala, waar de afgodsbeelden<note n="578">Hebr.: ‘Hij zelf echter keerde bij de beelden, die bij Gilgal waren, terug’. Deze (twee?) beelden, zeer waarschijnlijk afgodsbeelden, die moeten gestaan hebben aan de oostzijde van den Jordaan, tegenover Galgala, dat aan de westzijde lag, dienden vermoedelijk om de plaats van den overtocht naar Galgala in de verte kenbaar te maken en golden dan als beschermers van den overtocht. Iets dergelijks zal ook het bijdoel (zoo niet het hoofddoel) geweest zijn van het hooge ‘altaar’, dat de Overjordaansche stammen van Israël waarschijnlijk eveneens aan de oostzijde van den Jordaan hadden gebouwd; zie Jos. XXII 10 en de aanteekening aldaar. - Toen Aod de zijnen, die hij tot aan den overgang vergezeld had, in veiligheid wist, keerde hij naar de verblijfplaats van Eglon terug om zijn plan te volvoeren.</note> waren, en zeide tot den koning: Ik heb een geheim woord aan u, o koning. En deze gebood te zwijgen<note n="579">Hebr.: ‘En hij zeide (tot Aod): Stil!’ De lijfwacht (vgl. v. 24) moest zich verwijderen vóór Aod verder mocht spreken, hetgeen juist Aod's bedoeling was.</note>. En toen allen, die om hem stonden, naar buiten waren gegaan,</verse>
<verse osisID="Judg.3.20"> kwam Aod bij hem binnen<note n="580">Den grondtekst kan men vertalen: ‘naderde Aod tot hem’. Hij had eerst op een eerbiedigen afstand, wellicht aan den ingang van het vertrek, gestaan.</note>, terwijl hij alleen in het zomervertrek<note n="581">Hebr. letterlijk: ‘dakkamer der verkoeling’. Deze dakkamer (Hebr. ‘alijja’) was een overdekt, doch luchtig vertrek boven op het platte dak. Hoewel dit vertrek ‘voor hem alleen diende’, zooals de grondtekst zegt, was de deur, naar het schijnt, gewoonlijk open (v. 24) en hadden zijne getrouwen daar toegang tot den koning; ook Aod was daar toegelaten.</note> zat, en zeide: Ik heb een Godswoord aan u<note n="582">Te volvoeren, bedoelde Aod; maar Eglon meende, dat hij hem eene godspraak had mede te deelen, en uit eerbied stond hij aanstonds op.</note>. En hij stond aanstonds op van zijnen zetel.</verse>
<verse osisID="Judg.3.21"> En Aod strekte zijne linkerhand uit en nam den dolk van zijne rechterheup en stak hem dien in den buik,</verse>
<verse osisID="Judg.3.22">met zooveel kracht, dat het heft na het lemmer in de wond drong en door het dikke vet omsloten werd. En hij trok het zwaard er niet uit en liet het in het lichaam steken zooals hij gestooten had; en terstond drong de drek van den buik uit de geheime natuurlijke plaats<note n="583">Hebr.: ‘want hij trok het zwaard niet uit zijnen buik, en het (zwaard) kwam uit aan den anus’. De zin van het duistere woord ‘parsjedoon’ (anus) is thans opgehelderd door het Assyrische woord ‘parasjdinnoe’ (opening). Dat de drek van den buik het verzwegen onderwerp van ‘kwam uit’ zoude zijn, zooals de Vulgaat en het Joodsche Targum willen, is mogelijk, doch niet waarschijnlijk.</note>.</verse> 
<verse osisID="Judg.3.23"> Aod sloot nu zorgvuldig de deur van het vertrek en grendelde ze,</verse>
<verse osisID="Judg.3.24"> en hij ging door de achterdeur weg<note n="584">Hebr.: ‘23. En Aod ging weg naar den misderôn en sloot de deur der dakkamer achter zich en grendelde. 24. En zoo ging hij weg’. Het woord ‘misderôn’ moet de plaats op het dak aanduiden, waar men van de dakkamer uitkwam (terras, galerij). ‘En grendelde’ schijnt, ook wegens zijn vreemden vorm in den grondtekst, een randnoot te zijn, die wegens v. 24, waar de deur in het Hebr. ‘gegrendeld’ heet, hier is ingebracht. De grendel bevond zich aan de binnenzijde (vgl. Cantic. V 5-6), doch kon van buiten voor- of weggeschoven worden door middel van een loggen sleutel (v. 25), die waarschijnlijk aan een ketting aan den deurpost hing. Met dien sleutel zal Aod de deur gegrendeld hebben. Daarna ging hij door het benedenhuis weg, waar hij door 's konings dienaren ongehinderd werd doorgelaten.</note>. En toen de dienaren des konings kwamen, vonden zij de deur van het vertrek gesloten en zeiden: Wellicht doet hij zijn gevoeg<note n="585">Hebr.: ‘Hij overdekt zeker zijne voeten’. Deze uitdrukking, die ook I Reg. XXIV 4 voorkomt, is volgens de gewone opvatting eene spreekwijze voor zijn gevoeg doen, waarbij de voeten door het opperkleed bedekt werden; volgens anderen echter beteekent zij: ‘een middagslaap doen’, waarbij de voeten werden bedekt ter afwering der insecten; vgl. IV 18, 19. De laatste opvatting schijnt wegens Ruth III 4 (zie noot 4 ald.) en I Reg. XXIV 5 de voorkeur te verdienen.</note> in het zomervertrek<note n="586">Hebr.: ‘in de binnenkamer der verkoeling’. Misschien is met deze ‘chadar’ (Hebr.) niet de ‘alijja’ bedoeld, maar een afzonderlijk vertrek (slaapvertrek?) in de ‘alijja’ of dakkamer.</note>.</verse>
<verse osisID="Judg.3.25"> En nadat zij lang gewacht hadden, tot verlegen wordens toe, en ziende dat niemand opendeed<note n="587">Hebr.: ‘zie, hij deed de deur der alijja niet open’.</note>, namen zij den sleutel, en opendoende vonden zij hunnen meester dood ter aarde liggende.</verse>
<verse osisID="Judg.3.26"> Aod echter ontkwam terwijl zij verbijsterd waren<note n="588">Hebr.: ‘terwijl zij talmden’.</note>, en hij ging door de plaats der afgodsbeelden en kwam in Seïrath<note n="589">Aod was intusschen aan het veer bij de afgodsbeelden (zie noot 31) gekomen, waar hij ongehinderd den Jordaan overstak. Den grondtekst kan men ook vertalen: ‘hij stak over bij de afgodsbeelden’, waardoor de zin nog duidelijker wordt. Daarna vluchtte hij in noordwestelijke richting, naar het gebergte van Ephraïm (v. 27). Seïrath heet in den grondtekst ‘has-Seïra’, d.i. ‘het Boschland’. Zoo heet thans nog met een Arabischen naam van denzelfden woordstam eene streek ten N.W. van Nabulus (het oude Sichem), nl. ‘esj-Sjarawije’, in de nabijheid van den Wadi esj-Sjaïr, welk laatste woord met denzelfden stam in verband staat. Vermoedelijk in die boschachtige bergstreek, ver van den vijand verwijderd, verzamelde hij een troep dappere mannen om zich heen, met welke hij in zuidoostelijke richting over het gebergte trok, terwijl hun getal voortdurend aangroeide. Zij daalden af naar het Jordaandal, waarvan zij de overgangen bezetten (v. 27-28), zoodat die Moabieten, die in de omstreken van Jericho gevestigd waren, niet naar Moab, d.i. naar de oostzijde van den Jordaan, konden oversteken noch van daar versterking konden krijgen en allen in de pan werden gehakt (v. 29). - Anderen zoeken Seïra dichter bij Jericho, in het meest zuidelijke deel van het gebergte van Ephraïm (vgl. IV 5 en I Reg. I noot 1). Men kan dan denken aan den ‘berg Seïr’ van Jos. XV 10 en het daarbij gelegen ‘Sores’ van v. 59 ald. in de Septuag. (zie noot 43 ald.).</note>.</verse> 
<verse osisID="Judg.3.27"> En hij stak terstond de bazuin in het gebergte van Ephraïm, en de kinderen van Israël daalden met hem af, terwijl hij aan de spits ging.</verse>
<verse osisID="Judg.3.28"> En hij sprak tot hen: Volgt mij! Want de Heer heeft onze vijanden, de Moabieten, in onze handen<note n="590">Hebr.: ‘uwe vijanden.... in uwe handen’.</note> gegeven. En zij daalden na hem af en bezetten de overgangen van den Jordaan, die naar Moab voeren<note n="591">Den grondtekst vertaalt men beter: ‘en ontnamen de overgangen van den Jordaan aan Moab’.</note>, en zij lieten niemand oversteken;</verse>
<verse osisID="Judg.3.29"> maar zij versloegen te dien tijde de Moabieten, omstreeks tienduizend, altemaal sterke en kloeke mannen. Geen hunner vermocht te ontsnappen.</verse>
<verse osisID="Judg.3.30"> En Moab werd te dien dage vernederd onder de hand van Israël. En het land had tachtig jaar rust.</verse>
<verse osisID="Judg.3.31"> Na dezen was Samgar, de zoon van Anath<note n="592">Voor Anath heeft de Vaticaansche codex van de Septuag.: ‘Dinach’. Zie de aanteekening op XVI 31.</note>, die zeshonderd Philistijnen versloeg met een ploegschaar<note n="593">Hebr.: ‘met een ossendrijversstok’. Daaraan was een ijzeren punt, waarmede men de dieren aandreef.</note>; en hij ook verdedigde<note n="594">Hebr.: ‘redde’. - Dit vers past slecht in den samenhang; vgl. IV 1, waar slechts Aod genoemd wordt. Het schijnt hier geplaatst te zijn omdat Samgar in het lied van Debbora (V 6) wordt vermeld. Zeer vele gezaghebbende handschriften van de Septuagint hebben het, behalve hier, ook achter XVI 31 en plaatsen Samgar na Samson. In de Septuagint schijnt het daar oorspronkelijk gestaan te hebben, waar het ook nog bleef staan nadat het tengevolge van eene vergelijking met den Masoretischen tekst hier was ingevoegd. Daar het niet aannemelijk is, dat de man, van wien Debbora spreekt, tegen de Philistijnen streed (zie V noot 5), past deze tekst hier ook geschiedkundig niet. Zie verder de noot bij XVI 31.</note> Israël.</verse>
</chapter>
<chapter osisID="Judg.4"> 
<title>Hoofdstuk IV.</title><p>Afval (v. 1). Onderdrukking door Jabin van Asor en zijn veldoverste Sisara (v. 2-3). De profetes Debbora (v. 4-5) roept Barac ten strijde op (v. 6-9), die dan met een leger optrekt (v. 10). Haber de Cineër (v. 11). Strijd en zegepraal (v. 12-16). Sisara gedood door Jahel, de vrouw van Haber (v. 17-22). Vernedering van Jabin door Israël (v. 23-24).</p>
<verse osisID="Judg.4.1"> En de kinderen van Israël deden wederom wat kwaad was in de oogen des Heeren na den dood van Aod<note n="595">Zie III 12 noot 20. Hebr.: ‘en Aod was dood’.</note>.</verse>
<verse osisID="Judg.4.2"> En de Heer leverde hen over in de handen van Jabin, koning van Chanaän, die regeerde te Asor<note n="596">Asor, Hebr. ‘Chazor’, door Josue ingenomen en verwoest (Jos. XI 10-11, 13), lag in het noorden van Palestina, bij het meer Merom, in den stam Nephthali (Jos. XIX 36). Zie Jos. XI noot 4 en 9. Salomon versterkte deze vesting (III Reg. IX 15, Vulg. ‘Heser’), in welker nabijheid de ‘vlakte van Asor’ lag (I Mach. XI 67). In den Griekschen tekst van Tob. I 2 komt zij voor onder den naam ‘Aser’. Jabin heet koning van Chanaän, als het hoofd van den Chanaänietischen statenbond (vgl. Jos. XI 1-3, 10); in werkelijkheid schijnt zijne macht als ‘koning van Asor’ (v. 17) niet zeer groot te zijn geweest, zooals uit het vervolg blijkt.</note>; en hij had een aanvoerder van zijn leger met name Sisara; deze echter woonde in Haroseth der heidenen<note n="597">Haroseth der heidenen, een der heidensche steden van Israël's grondgebied, is zeer waarschijnlijk teruggevonden in het tegenwoordige el-Haritije, tusschen Nazareth en de kust der Middellandsche Zee, aan den rechteroever van de beek Kison gelegen (vgl. v. 13). Deze plaats beheerscht den engen noord-westelijken ingang tot het dal van Esdrelon. Haar afstand van Asor bedraagt in rechte lijn omstreeks 60 kilometer; de beide plaatsen zijn door de bergen van Galilea van elkander gescheiden. Uit V 19 en 29 (zie noot 32 ald.) leidt men terecht af, dat Sisara een der ‘koningen van Chanaän’ was, dus koning van Haroseth, behoorende tot den Chanaänietischen statenbond, en aanvoerder (Hebr. ‘overste’) van het leger in die streken. I Reg. XII 9, waar deze verdrukking herdacht wordt, wordt Jabin niet genoemd, doch heet Sisara ‘krijgsoverste van Hasor’.</note>.</verse>
<verse osisID="Judg.4.3"> En de kinderen van Israël riepen tot den Heer; hij had toch negenhonderd zeiswagens<note n="598">Hebr. ‘ijzeren wagens’; zie I noot 16.</note>, en gedurende twintig jaren had hij hen zwaar gedrukt<note n="599">Volgens het zinverband slaat de geheele zin eer op Sisara dan op Jabin. Feitelijk bezat Sisara dan ook de wagens (v. 13), die alleen in de vlakte konden worden gebruikt (vgl. I 19, Jos. XVII 16), waar hij woonde, en was hij, zooals I Reg. XII 9 ook uitdrukkelijk wordt gezegd, degene, door wien de Israëlieten, die in die streek woonden, werden gedrukt, terwijl de stammen ten noorden en ten zuiden van de vlakte van Esdrelon, die met hare steden in zijn bezit was, ook onder den druk leden. Hoewel deze strook lands, door welke de noordelijke stammen van de andere waren gescheiden, ook vroeger in het bezit der Chanaänieten was (zie I noot 22), hadden de Israëlieten toch niet van hen te lijden gehad. Niet lang na de overwinning van Barac en Debbora moet deze streek, althans gedeeltelijk, bezet zijn door de Philistijnen; zie de Inleiding.</note>.</verse> 
<verse osisID="Judg.4.4"> Er was echter eene profetes Debbora, de vrouw van Lapidoth, welke het volk te dien tijd richtte<note n="600">Hier bijzonderlijk in den zin van rechtspreken, nl. voor degenen, die haar, als profetes, om raad kwamen vragen en hunne geschillen aan hare uitspraak onderwierpen (v. 5).</note>.</verse>
<verse osisID="Judg.4.5"> En zij zat onder den palm, die met haren naam genoemd werd<note n="601">Septuag.: ‘onder den palm (van) Debbora’, naar wie hij dus genoemd werd. Ten onrechte verwarren sommigen dezen palm met den eik of terebint, onder welken een andere Debora, de voedster van Rebecca, begraven werd (Gen. XXXV 8) en die de ‘eik des geweens’ werd genoemd (vgl. II noot 2). Volgens de minder waarschijnlijke Masoretische lezing (tomer voor tamar) zou hier sprake zijn van eene zuil, bij welke Debbora rechtsprak; vgl. Jer. X 5 met de aanteekening.</note>, tusschen Rama en Bethel, in het gebergte van Ephraïm; en de kinderen van Israël gingen voor elk rechtsgeding naar haar op<note n="602">Hebr.: ‘gingen tot haar op ten gerichte’. Het gebergte van Ephraïm strekt zich uit tot in het gebied van Benjamin (I Reg. I noot 1), waar Debbora woonde (ten N. van Rama in Benjamin).</note>.</verse>
<verse osisID="Judg.4.6"> Deze nu ontbood Barac, den zoon van Abinoëm, van Cedes-Nephthali<note n="603">Cedes (Cades) in Nephthali lag ten N.W. van het meer Merom (Jos. XI 5, 7), in de onmiddellijke nabijheid van Asor; vgl. I Mach. XI 67 met 63 en 73. Het behoorde tot de vrijsteden, Jos. XX 7; zie verder de aanteekening aldaar.</note>, en sprak tot hem: De Heer, de God van Israël, heeft aan u bevolen: Ga, en voer een leger naar den berg Thabor<note n="604">Hebr.: ‘Ga heen en ruk op naar den berg Thabor’. De Thabor, tegenwoordig et-Tor, ligt ten O.Z.O. van Nazareth, is 560 meter hoog en helt tamelijk steil af naar den noordoostelijken hoek van de vlakte van Esdrelon.</note>, en gij zult tien duizend strijders met u medenemen van de zonen van Nephthali en van de zonen van Zabulon;</verse>
<verse osisID="Judg.4.7"> Ik<note n="605">De Heer.</note> echter zal ter plaatse van de beek Cison<note n="606">De beek Cison (Kison) wordt gevormd door twee hoofdtakken (waarvan de noordelijke van de westzijde van den berg Thabor komt), die midden in de vlakte van Esdrelon samenkomen. Daarna loopt de beek in noordwestelijke richting door de vlakte, naar de Middellandsche Zee.</note> Sisara, den legeroverste van Jabin, tot u voeren met zijne wagens en geheel de menigte, en Ik zal hen overleveren<note n="607">Hebr.: ‘en zijne wagens en zijn leger, en Ik zal hem overleveren’.</note> in uwe hand.</verse>
<verse osisID="Judg.4.8"> En Barac zeide tot haar: Zoo gij met mij gaat, zal ik gaan; zoo gij niet met mij wilt gaan, trek ik niet op.</verse>
<verse osisID="Judg.4.9"> En zij sprak tot hem: Wel zal ik met u gaan, maar ditmaal zal de overwinning niet aan u worden toegekend, want in de hand eener vrouw zal Sisara worden overgeleverd<note n="608">Hebr.: .... ‘nochtans zal de eer niet voor u zijn op den weg, dien gij gaat, want Jahwe zal Sisara verkoopen in de hand eener vrouw’.</note>. Dus stond Debbora op en toog met Barac naar Cedes<note n="609">Zonder opzien te baren in de vijandelijke streek, waar zij doortrokken. Hunne reis ging van Benjamin uit door Ephraïm, Manasses en Issachar, en verder door Zabulon naar Cedes in Nephthali, en juist de vier eerstgenoemde stammen hebben blijkens V 14-15 mede aan den strijd deelgenomen. Daaruit valt op te maken, dat Debbora op hare reis de ‘edelen’ dezer stammen door den gloed harer begeestering, waarvan het heerlijke lied in hoofdstuk V getuigt, voor de zaak van Israël en zijn God heeft ontvlamd. Daar het land oogenblikkelijk in rust verkeerde en de vijand geen vermoeden had van het plan, konden deze en verdere voorbereidingen tamelijk geheim blijven.</note>.</verse>
<verse osisID="Judg.4.10"> Hij nu riep Zabulon en Nephthali samen en rukte met tien duizend strijders op<note n="610">Hoewel dit alles zooveel mogelijk in het geheim geschiedde, blijkt hier toch uit, hoe weinig de machtsinvloed van de Chanaänietische ‘koningen’, in 't bijzonder die van Jabin, onder wiens oog het plaats had, in de bergstreken van Nephthali en Zabulon na de in het boek Josue verhaalde veroveringen te beteekenen had; in de vlakte bleven zij meester door hun ijzeren wagens. En deze betrekkelijke machteloosheid, in verband met het feit, dat deze streken in den tijd van Debbora blijkbaar reeds lang door de Israëlietische stammen Nephthali en Zabulon bezet waren, is een grondig bewijs voor de geschiedkundige waarheid van vroegere veroveringen, zooals ons in Jos. XI worden beschreven.</note>, hebbende Debbora in zijn geleide.</verse>
<verse osisID="Judg.4.11"> Haber echter, de Cineër, was weleer weggetrokken van de andere Cineërs, zijne broeders, de zonen van Hobab, Moses' aanverwant, en had de tenten opgeslagen tot aan het dal, hetwelk dat van Sennim heet en bij Cedes lag<note n="611">Dit vers staat hier ter verklaring van v. 17 volg. Over de Cineërs zie I 16 met de aanteekeningen. De laatste woorden luiden naar het Hebr.: ‘tot aan den eik (“êlon”, zie Jos. XXIV noot 14) te Saännajim (of: van Be-saännajim), dat (of: die) bij Kedes is’. Jos. XIX 33 lezen wij bij de grensbeschrijving van Nephthali: ‘de grens was van Cheleph af, van den eik te Saänannim (of: van Be-saänannim) af’. Men vereenzelvigt dezen ‘eik’ met dien van onzen tekst en houdt dan het Cedes van onzen tekst voor Cedes-Nephthali. Daarbij ziet men echter over 't hoofd, dat Jos. XIX 33 eene beschrijving van de westelijke grens van Nephthali geeft en dat daar dus aan Cedes-Nephthali niet te denken is. Het daar genoemde ‘Be-saänannim’ of ‘Saänannim’ behoort veeleer gezocht te worden hetzij in de nabijheid van Heleph, het tegenwoordige Beit-Lif (20 kilom. ten Z.O. van Tyrus), òf ten zuiden daarvan (misschien Beit-Dzjenn, in den inham van Nephthali tusschen Aser en Zabulon). Ons Be-saänaïm of Saänaïm echter moet in de nabijheid van het slagveld liggen (vgl. v. 15 en 17) en het nabijzijnde Cedes is dan Cedes van Issachar (I Par. VI 72). Zie verder noot 23.</note>.</verse>
<verse osisID="Judg.4.12"> En aan Sisara werd gemeld, dat Barac, de zoon van Abinoëm, was opgetrokken naar den berg Thabor<note n="612">Hij was dus door Nephthali en Zabulon getrokken (vgl. noot 16) en zijne mannen waren bij den Thabor samengekomen. Barac zal zijne krijgslieden niet gelegerd hebben op de vlakke kruin van den berg Thabor, maar aan diens boschrijke hellingen ten Z. en ten Z.W. (vgl. noot 10). De mannen van de zuidelijke stammen (zie noot 15) zullen zich daar bij het leger van Barac gevoegd hebben.</note>.</verse> 
<verse osisID="Judg.4.13"> En hij verzamelde de negenhonderd zeiswagens en geheel de legermacht van Haroseth der heidenen aan de beek Cison<note n="613">Dus in de vlakte van Esdrelon, tegenover den Thabor.</note>.</verse>
<verse osisID="Judg.4.14"> En Debbora sprak tot Barac: Maak u op! Want dit is de dag, waarop de Heer Sisara in uwe handen overlevert; zie, Hij zelf is uw geleider. Barac daalde dus van den berg Thabor af, en tien duizend strijders met hem.</verse>
<verse osisID="Judg.4.15"> En de Heer bracht verschrikking<note n="614">Hebr. ‘verwarring’, volgens V 20-21 waarschijnlijk door een onweer, dat den Israëlieten, bij of na hun plotselingen onstuimigen aanval van den berg af, bij de scherpte des zwaards te hulp kwam (vgl. Jos. X 10) en de Chanaänieten ‘voor Barac uit’ (Hebr.) op de vlucht deed slaan.</note> over Sisara en al zijne wagens en geheel de menigte, bij de scherpte des zwaards, op het gezicht van Barac, zoozeer, dat Sisara van den wagen sprong<note n="615">Omdat zijn wagen wegens de wanorde in de beweging belemmerd was.</note> en te voet de vlucht nam,</verse>
<verse osisID="Judg.4.16"> terwijl Barac de vluchtende wagens en het leger achtervolgde tot aan Haroseth der heidenen<note n="616">De vlucht ging, van den Thabor af, eerst in zuidwestelijke richting, op Endor en Naïm aan, daarna eenigszins noordwestelijk naar Haroseth, samen een weg van omstreeks 30 kilometer. Bij de Israëlieten bleef de herinnering bewaard, dat de nederlaag door het leger van Sisara geleden werd bij Endor, een uur gaans van den Thabor; zie Ps. LXXXII 11. Daar zocht Sisara zijn heil in de eenzame vlucht (v. 17), terwijl het overschot van zijn leger, door dat van Barac achtervolgd, Haroseth trachtte te bereiken. Barac zelf volgde met eenige krijgslieden het spoor van Sisara (v. 22) en zal daarna zijn eigen leger weder hebben ingehaald. Op hetzelfde slagveld, bij Megiddo, had drie eeuwen vroeger Pharao Tutmes III eveneens een volledige zegepraal bevochten op de tegen hem verbonden Chanaänieten en Syriërs en o a. 924 krijgswagens buit gemaakt; het schijnt dat de Israëlieten van die wagens geen gebruik wisten te maken.</note>, zoodat het geheele leger der vijanden tot vernietiging toe werd neergeveld.</verse>
<verse osisID="Judg.4.17"> Sisara echter kwam al vluchtende aan de tent van Jahel, de vrouw van Haber den Cineër<note n="617">Bij den ‘eik van Saänaïm’ (of Be-saänaïm) in de nabijheid van Cedes in Issachar (v. 11). Een half uur ten Z. van Naïm en een uur ten Z.W. van Endor (vgl. noot 22) lag Sunem (Hebr. Sjoenem, vgl. Jos. XIX noot 15). Dit Sunem heet op oud-Egyptische opschriften Sjanam of Sjanma. Het is niet onwaarschijnlijk, dat ‘Saänaïm’ (S = de Hebr. letter Zade, spreek uit ts), dat in de Vulgaat v. 11 Sennim genoemd wordt, daarvan een verbastering is, door de afschrijvers in overeenstemming gebracht met (Be-)Saänannim, Vulg. Saänanim, van Jos. XIX 33, welke plaats zij daarmede begrijpelijkerwijze vereenzelvigden. In alle geval moet ons Sennim in deze buurt gezocht worden. En hieruit mag men besluiten, dat Cedes van Issachar niet het tegenwoordige Tel-Aboe-Koedeis is, waarmede velen het thans gelijkstellen, doch hetwelk aan de andere zijde van de beek Cison ligt en 15 kilom. ten Z.W. van Sunem. Cedes heet I Par. VI 57 (Hebr.) Kedesj, doch Jos. XIX 20 en XXI 28 Kisjon, waarschijnlijk voor Kidsjon, met den uitgang on voorzien om het van andere plaatsen van dien naam te onderscheiden, evenals bv. Hesron voor Hasor in Juda (Jos. XV 25). Haber de Cineër woonde dus waarschijnlijk in de nabijheid van Sunem, en Cedes in Issachar was van Sunem niet ver verwijderd.</note>; want er was vrede tusschen Jabin, den koning van Asor, en het huis van Haber den Cineër<note n="618">Daarom achtte Sisara zich daar veilig. Daar Haber in de vlakte woonde, waar de Chanaänieten onder Jabin (zie noot 2 en 3) meester waren, moest hij wel met Jabin in vrede leven, doch in zijn hart was hij met zijn huis voor de Israëlieten, zijne verwanten. Thans was hij afwezig, wellicht bij het leger van Sisara of van Barac.</note>.</verse>
<verse osisID="Judg.4.18"> Jahel ging derhalve naar buiten, Sisara te gemoet, en zeide tot hem: Kom bij mij binnen, mijn heer, kom binnen, vrees niet! En hij ging in hare tent, en hij werd door haar met eenen mantel<note n="619">Het hier voorkomende Hebr. woord beteekent wellicht eene deken of een tapijt. Zij bedekte hem als om hem te verbergen.</note> bedekt.</verse>
<verse osisID="Judg.4.19"> En hij zeide tot haar: Geef mij, bid ik u, een weinig water, want ik heb hevigen dorst. En zij opende een zak met melk en gaf hem te drinken<note n="620">Volgens V 25 uit eene schaal, waarin zij de melk uit den lederen zak overgoot. Daarna dekte zij hem weer toe, en na de woorden in v. 20 viel hij van vermoeienis weldra in slaap.</note>, en zij dekte hem toe.</verse>
<verse osisID="Judg.4.20"> En Sisara sprak tot haar: Ga voor den ingang der tent staan, en als er iemand komt en u vraagt en zegt: Is hier ook iemand? antwoord dan: Er is niemand.</verse>
<verse osisID="Judg.4.21"> Toen nam Jahel, de vrouw van Haber, eene pin van de tent en vatte ook den hamer<note n="621">Zij nam eene der pinnen, van sterk hout en met spitse punt, die met een hamer in den grond werden geslagen en de touwen strak hielden, waardoor de tent werd vastgehouden.</note>. En zij ging heimelijk en stil naar binnen, zette de pin op de slaap van zijn hoofd en dreef die in de hersenen tot aan den grond, zoodat hij, den slaap parend aan den dood, bezweek en stierf<note n="622">Hebr.: .... ‘en zij kwam stil bij hem en sloeg de pin in zijne slaap, zoodat zij in den grond drong; hij sliep namelijk en was vermoeid; en hij stierf.’</note>.</verse> 
<verse osisID="Judg.4.22"> En zie, daar kwam Barac, die Sisara vervolgde. En Jahel ging naar buiten, hem te gemoet, en zeide tot hem: Kom, ik zal u den man toonen, dien gij zoekt. En toen hij binnengegaan was, zag hij Sisara dood liggen en de pin in zijne slaap gedreven.</verse>
<verse osisID="Judg.4.23"> Zoo dan vernederde God te dien dage Jabin, den koning van Chanaän, voor de kinderen van Israël.</verse>
<verse osisID="Judg.4.24"> En dezen werden dagelijks machtiger, en met zware hand drukten zij Jabin, den koning van Chanaän, totdat zij hem uitroeiden<note n="623">Na de zegepraal van Barac werden de rollen omgekeerd; de Chanaänieten, die hunne macht hadden verloren, moesten zich aan Israël onderwerpen; Israël maakte een einde aan den statenbond onder Jabin, den ‘koning van Asor’, die den weidschen titel van koning van Chanaän voerde, en roeide het overblijfsel zijner macht gaandeweg uit.</note>.</verse>
</chapter>
<chapter osisID="Judg.5">
<title>Hoofdstuk V.</title>
<p>Het zegelied van Debbora (v. 2-31). - Doel van het lied: looft God wegens de offervaardigheid van het volk (v. 2). Opwekking om te luisteren naar het lied der zangeres (v. 3). Inleiding: vroeger machtsbetoon van Jahwe bij den tocht door de woestijn (v. 4-5). Schildering van den toestand van Israël vóór Debbora (v. 6-8). Roemvolle en blijde terugkeer na de zegepraal (v. 9-11). Opwekking van Debbora en Barac (v. 12). Stammen, die aan den oproep gehoor gaven (v. 13-15a). Stammen, die geen deel namen aan den strijd (v. 15b-.17 Zabulon en Nephthali vormen de hoofdmacht (v. 18). Strijd en nederlaag der vijanden (v. 19-22). Vervloeking der stad Meroz, die hulp had geweigerd (v. 23). Lof van Jahel en beschrijving van hare daad (v. 24-27). Angst en ijdele hoop van Sisara's moeder (v. 28-30). Slot: ondergang van alle vijanden des Heeren, zegepraal van die Hem liefhebben (v. 31). - Tijd van rust na deze overwinning (v. 32).</p>
<verse osisID="Judg.5.1"> En Debbora en Barac, de zoon van Abinoëm, zongen te dien dage, zeggende:<note n="624">Het lied kan inderdaad worden opgevat als een wisselzang van Debbora en Barac. De tekst van het aloude lied, dat onder de begeestering der zegepraal gezongen werd, is tamelijk beschadigd tot ons gekomen. Men heeft getracht den oorspronkelijken tekst te herstellen en wij geven in de Inleiding eene vertaling, die den zin van den tekst in den oorspronkelijken vorm o.i. zooveel mogelijk nabijkomt. De afwijkingen der Vulgaat van de gangbare vertalingen van den tegenwoordigen Hebr. tekst zijn veelal toe te schrijven hetzij aan verschil in de opvatting van den dikwijls duisteren tekst of aan te groote vrijheid in de vertolking. Alleen aanmerkelijke verschillen, wat den zin betreft, teekenen wij aan. Verder vergelijke men overal de vertaling van den herstelden tekst met de aanteekeningen in de Inleiding. Voor de indeeling zie den inhoud hierboven. De strekking van het lied is: lof der edelmoedigen en dapperen (v. 2, 9-11, 13-15a, 18, 24-27) en blaam der tragen en lafhartigen (v. 6, 15b-17, 23), vreugde over de overwinning (v. 19-22) en leedvermaak in de teleurstelling van den vijand (v. 28-30).</note>:</verse> 
<verse osisID="Judg.5.2"> Gij uit Israël, die gewillig uwe zielen<note n="625">Uw leven, u zelven. Over dit vers zie de volgende noot.</note> aanboodt tot het gevaar, zegent den Heer!</verse>
<verse osisID="Judg.5.3"> Hoort, koningen! luistert, vorsten: Ik ben het, ik, die den Heere zingen wil, spelen den Heer, Israël's God<note n="626">Wegens het spraakgebruik in v. 3, dat op een veel lateren tijd van de Hebreeuwsche letterkunde wijst, wegens de overvulling der strophe, die er door ontstaat (elf verzen), en vooral wegens den inhoud, waardoor aan het lied de strekking wordt gegeven van een rechtstreekschen lofzang op Jahwe, wordt dit vers thans veelal niet geacht tot het oorspronkelijke, eerst afzonderlijk bestaande, lied van Debbora te behooren, en aan een bewerker toegeschreven, die het lied tot een psalm wilde herleiden; vgl. b.v. Ps. II 10, IX 2-3. Daarmede is evenwel geenszins gezegd, dat v. 3 niet canonisch is. Hetzelfde zou men kunnen zeggen van v. 4-5, welk stuk evenmin in den samenhang schijnt te passen, althans wanneer v. 2 tot het lichaam van het gedicht behoort. Evenwel kan men dit vers beschouwen als een refrein of als een voorzang, waarin de korte inhoud van het lied wordt aangegeven. Koningen.... vorsten (der omwonende volkeren); vgl. Ps. II 2; Prov. VIII 15, XXXI 4; Hab. I 10.</note>.</verse>
<verse osisID="Judg.5.4"> Heer, toen Gij uittoogt van Seïr en Edom's gewesten doorschreedt, toen sidderde de aarde, en hemel en wolken dropen van water.</verse>
<verse osisID="Judg.5.5"> Bergen smolten voor het aanschijn des Heeren, en de Sinaï voor het aanschijn van den Heer, Israël's God<note n="627">Het stuk v. 4-5 herinnert levendig aan de schilderingen van Jahwe's tocht van den Sinaï naar Chanaän in Deut. XXXIII 2, Ps. LXVII 8-9, Ps. CXIII 1-8 en Hab. III 3 volg., en moet dus een zin hebben als Hab. III (zie de aanteekeningen aldaar): Hij, die eens, tronend op de ark des verbonds, over Seïr en Edom met zijn volk zegevierend Chanaän binnentrok en de bewoners voor Israël verdelgde, trok ook thans ten strijde tegen Israël's verdrukkers, en wel door een (vermoedelijk uit het zuiden gekomen) onweder (vgl. v. 20-21 en IV 15). Dan is evenwel de vertaling en de Sinaï (Hebr. ‘deze (?) Sinaï’ of ‘dat is Sinaï’) niet juist, want dan zou men veeleer moeten denken aan Jahwe's komen op den Sinaï (bij de wetgeving, Exod. XIX 16-18); hetzelfde bezwaar bestaat tegen de verbetering: ‘de Sinaï siddert’. Daarom is hier, evenals Ps. LXVII 9 (waar de Vulg. dien zin reeds geeft door Sinaï bij Dei - ‘den God van Sinaï’ - te voegen), de aan het Arabisch ontleende beteekenis ‘den Heer van Sinaï’ te verkiezen. Als Heer van den Sinaï openbaarde Jahwe zich bij de wetgeving onder bliksem en onweder, tronend op de kruin van den berg.</note>.</verse>
<verse osisID="Judg.5.6"> In de dagen van Samgar, Anath's zoon<note n="628">Zie III 31 en noot 47 aldaar. Volgens den samenhang kan hier moeielijk sprake zijn van een rechter in Israël, die tegen de Philistijnen streed, want hier wordt de toestand van Israël onder de Chananeesche verdrukking geschilderd. Bovendien waren de Philistijnen toen nog niet in Chanaän gevestigd (zie I noot 22, IV noot 5, XIII noot 1 en de Inleiding); althans het kustgebied ten W. der vlakte van Esdrelon, waar later de ‘Philistijnen’ van Dor heerschten, was in het rustig bezit der Chanaänieten (vgl. IV noot 3 en 5), terwijl het (latere) gebied der Philistijnen ten W. van Juda geheel buiten den gedachtenkring van het lied ligt. Daar Samgar geen Israëlietische naam en Anath de naam eener Chanaänietische godin is, vermoeden sommigen, dat hier een Chanaänietische heerscher bedoeld wordt, bijv. de voorganger van Sisara of Jabin.</note>, in de dagen van Jahel<note n="629">Deze Jahel is, evenals Samgar, een onbekende persoonlijkheid; het oorspronkelijke woord (misschien ‘Jabin’, volgens een ander vermoeden ‘Othniël’, de rechter,) geleek vermoedelijk op den naam der vrouw van Haber den Cineër (IV 17) en werd dan daarmede vereenzelvigd. Sommigen betwijfelen de oorspronkelijkheid van in de dagen van Jahel. Zie echter den herstelden tekst. - De nu volgende beschrijving schildert de moedeloosheid, gevolg der machteloosheid, van Israël in die dagen.</note>, lagen de wegen stil, en die er op wandelden gingen langs omwegen.</verse>
<verse osisID="Judg.5.7"> Verdwenen waren de helden in Israël en in ruste, totdat Debbora opstond, opstond als moeder in Israël.</verse>
<verse osisID="Judg.5.8"> Nieuwe oorlogen koos de Heer, en de poorten der vijanden plofte Hij neder<note n="630">Den bedorven Hebr. tekst vertaalt men gewoonlijk: ‘toen het nieuwe goden koos (Deut. XXXII 17), was er strijd aan de poorten’. De Vulgaat doelt reeds op de overwinning door de goddelijke tusschenkomst; de volgens haar ongewapende veertig duizend (d.i. vele duizenden, vgl. IV 6, 10, of wellicht ronde schatting van het strijdbare volk) dienden om Sisara met zijn leger naar den voet van den Thabor te lokken, waar hij dan door God verslagen zou worden (IV 7, 15): inderdaad een nieuwe soort van oorlog. Doch zie den herstelden tekst.</note>. Zag men wel schild en speer bij de veertig duizend van Israël?</verse>
<verse osisID="Judg.5.9"> Mijn hart heeft Israël's vorsten lief. Gij, die vrijwillig u aanboodt aan het gevaar, zegent den Heer!</verse>
<verse osisID="Judg.5.10"> Gij, die op helwitte ezelen rijdt, die ten gerichte zetelt<note n="631">Hebr.: ‘die op tapijten gezeten zijt’, nl. Israël's vorsten (v. 9).</note> en die wandelt op den weg, spreekt<note n="632">Als getuigen van 's Heeren hulpbetoon, en looft hem!</note>!</verse>
<verse osisID="Judg.5.11"> Waar de wagens elkaar verbrijzelden en het heer der vijanden gesmoord werd<note n="633">Volgens het Hebr. luidt dit halfvers waarschijnlijk: ‘Bij het geroep der boogschutters (of: het geluid der trompetters) tusschen de drenkbakken.’ De zin hiervan zal zijn: de scharen van Israël's vorsten en volk, die van de overwinning terugkeerden, hieven, als men een wijle rustte bij de drenkbakken (voor het vee) eener bron, lofzangen aan op de ‘triomfen’ (eigenlijk ‘rechtvaardigingen’ door den strijd, vgl. Is. XLVI 12, 13, ook Zach. IX 9) van Jahwe’ als Koning van Israël.</note>, daar verkondige men 's Heeren gerechtigheid en zijne goedheid voor Israël's helden. Toen daalde het volk des Heeren af naar de poorten en verkreeg de heerschappij<note n="634">En verkreeg de heerschappij is een verklarend toevoegsel van de Vulgaat. Veeleer heeft men te denken aan de poorten van Israël's steden, waarnaar de Israëlieten in vrede en vrijheid terugkeerden. Evenwel schijnt ook het eerste gedeelte van dezen zin (Toen.... poorten) hier niet te behooren en slechts eene randnoot van v. 13 te zijn. - Vs. 10-11 vormt een tegenstelling met v. 6-8; v. 9 is de overgang.</note>.</verse>
<verse osisID="Judg.5.12"> Op, sta op, Debbora! Op, op, laat hooren het lied<note n="635">Waarschijnlijk is hier niet het onderhavige ‘lied van Debbora’ bedoeld, maar het lied, dat zij had gezongen en door anderen had laten zingen ten einde het volk te bezielen en op te wekken ten heiligen krijg. Zoo geeft ons dit vers in een kernachtigen beurtzang een blik op het werk van Debbora en Barac ter bevrijding van Israël. Hiermede begint de schildering van de voorbereiding tot den strijd (v. 12-18).</note>. Op, Barac! Vat uwe gevangenen<note n="636">Maak de door u te overwinnen vijanden gevangen; doch beter met verandering van klankteekens: ‘maak gevangen die u gevangen maakten’ (vgl. Is. XIV 2), d.i. vermoedelijk die u (met Israël) onderdrukten en machteloos maakten. Het schijnt een herinnering aan de tot Barac gerichte aansporing om zich te wreken door ten strijde te gaan (IV 6), waardoor de overgang gevormd wordt tot het volgende: voorbereiding tot den strijd en zegepraal.</note>, Abinoëm's zoon.</verse>
<verse osisID="Judg.5.13"> Gered is het overblijfsel<note n="637">Hebr. waarschijnlijk: ‘Toen daalde het overschot af naar de edelen’, d.i. het uit de verdrukking overgebleven volk voegde zich bij de hoofden om ten strijde te trekken. Het volgende woord volk wordt beter bij het tweede halfvers gevoegd (zie den herstelden tekst).</note> des volks! De Heer streed<note n="638">Hebr.: ‘daalde mij (tot mijne vreugde) af’. Beter, naar de Septuag.: ‘het volk des Heeren daalde voor Hem af’ (onder de helden).</note> in de helden.</verse>
<verse osisID="Judg.5.14"> Van uit Ephraïm verdelgde Hij hen in Amalec, en na hem van uit Benjamin tot onder uwe volken, o Amalec<note n="639">Hebr.: ‘Uit Ephraïm kwamen zij af, wier wortel is in Amalec, achter u, Benjamin, onder uwe scharen’. Voor Amalec verwijst men naar XII 15, waar een ‘gebergte Amalec’ in Ephraïm voorkomt (waarschijnlijk een valsche lezing, zie de noot aldaar). Die Ephraëmieten, die hunne woonplaats of oorsprong (‘wortel’) in dit gebergte hadden, zouden dan het eerst uit Ephraïm zijn opgetrokken, doch ‘achter’ en gemengd onder de dappere krijgers van Benjamin. Volgens een mogelijke verklaring van de Vulg. zouden de vijanden tot in Amalec vervolgd zijn door de Ephraëmieten en verder door de Benjaminieten; wat niet aan te nemen is, tenzij men onder Amalec de kolonie van Haber den Cineër verstaat wegens de verwantschap of oude nabuurschap van de Cineërs en de Amalekieten (zie I noot 13); doch ook deze verklaring is onwaarschijnlijk. Voor Amalec leest de Sept. beter ‘emek’ (vlakte). Het tweede Amalec is een toevoegsel van de Vulgaat, waarin, naar het schijnt, de H. Hiëronymus den zin eener zeer gezochte rabbijnsche verklaring heeft willen leggen, volgens welke hier sprake zou zijn van Josue uit den stam Ephraïm, die de vijanden, welke in Amalec woonden, d.i. de Amalekieten zelven, had verslagen (Exod. XVII 9-13), alsmede van Saül uit Benjamin, die hen in de toekomst nog zoude verslaan (I Reg. XV 7). Andere voorbeelden van dien aard zie Jos. XIV 15 (noot 7) en I Par. IV 22 (noot 17); Hiëronymus nam dergelijke verklaringen over van zijne Joodsche leermeesters.</note>. Van Machir<note n="640">Zoo heet hier West-Manasses (vgl. Jos. XVII 1-6 en de aanteekeningen), in tegenstelling met Oost-Manasses, dat v. 17 onder ‘Galaäd’ begrepen is.</note> kwamen vorsten af, en van Zabulon legeroversten ten krijg.</verse>
<verse osisID="Judg.5.15"> De hoofden van Issachar waren bij Debbora, en Barac's voetspoor volgden zij, hem die in het gevaar zich stortte als in een steilen afgrond<note n="641">De Vulg. gist hier naar den zin van den onzekeren grondtekst. Naar den herstelden tekst trok Barac met zijne manschappen ‘naar de vlakte’ van Esdrelon, terwijl Debbora met haar geleide hem afwachtte.</note>. Ruben was tegen zichzelven verdeeld<note n="642">Hebr.: ‘Aan de beken van Ruben waren groot de besluiten (v. 16 “de overleggingen”) des harten’, die niet tot uitvoering kwamen. Het woord ‘pelaggoth’, door de Vulg. als ‘verdeeling’ opgevat, kan ‘afdeelingen’ (familiën) beteekenen, doch allerwaarschijnlijkst is de beteekenis ‘beken’ (evenals Job XX 17).</note> en strijd werd gevonden onder de groothartigen.</verse>
<verse osisID="Judg.5.16"> Waarom woont gij tusschen de twee grenspalen<note n="643">Hebr. waarschijnlijker: ‘tusschen de omtuiningen’, waarbinnen de kudden tegen den avond gelegerd werden; de dualis doet vermoeden, dat zulk een omtuinde plaats in tweeën gescheiden was.</note>, om het geluid<note n="644">Hebr.: ‘het fluiten’ der herders, waardoor de kudden gelokt werden. - Zoo lieten de Rubenieten, die aan de overzijde van den Jordaan woonden, het werk der bevrijding van Israël aan hunne broeders aan deze zijde over. Het bleef bij ‘overwegingen’ (Hebr.).</note> der kudden te hooren? Ruben was tegen zich verdeeld en strijd werd gevonden onder de groothartigen.</verse>
<verse osisID="Judg.5.17"> Galaäd bleef in rust over den Jordaan, en Dan was druk met de schepen. Aser verbleef aan het strand der zee, en in de havens toefde hij<note n="645">Onder Galaäd zijn Oost-Manasses en Gad te verstaan. Dan (zie Jos. XIX 40-47 met de aanteekeningen) heeft de zeekust hoogstwaarschijnlijk nooit in bezit gehad (vgl. I 34); daarom leest men voor ‘anijoth’ (schepen) beter ‘neothaiw’ (zijne velden). Voor het gebied van Aser zie Jos. XIX 24-31.</note>.</verse>
<verse osisID="Judg.5.18"> Maar Zabulon en Nephthali boden hunne zielen aan ten dood in het land van Merome<note n="646">De Vulg. vat het Hebr. ‘merome’ (hoogten) ten onrechte als een eigennaam (Merom, Jos. XI 5) op. Bedoeld zijn de hoogten van het Galileesche ‘bergland’, waar deze twee stammen woonden. Van de stammen Juda en Simeon wordt geenerlei melding gemaakt, waarschijnlijk omdat zij door een vijandelijke strook van de andere stammen waren gescheiden, zie I noot 25.</note>.</verse>
<verse osisID="Judg.5.19"> Koningen kwamen en streden; Chanaän's koningen streden te Thanach, bij Mageddo's wateren<note n="647">De beek Kison met haar moerassige streken. Bij Chanaän's koningen zie IV noot 3. In het westelijk gedeelte der vlakte van Esdrelon, ten Z.O. van Haroseth (IV 2), aan den noordelijken d.i. rechteroever van de beek Kison, zal Sisara zijn leger hebben opgesteld, om van daaruit oost- en noordoostwaarts naar den Thabor op te trekken; daar moet ook zijn leger, door de Israëlieten achtervolgd en in den Kison gedreven (v. 21), ten laatste de groote nederlaag geleden hebben. De steden Thanach en Mageddo meent men aan de andere zijde van den Kison gevonden te hebben; volgens onzen tekst evenwel zou men ze niet zoo ver weg en veeleer aan den noordelijken oever zoeken.</note>, doch niets maakten zij buit.</verse> 
<verse osisID="Judg.5.20"> Van den hemel werden zij bekampt: de sterren, verblijvend in hare orde en loopbaan<note n="648">Hebr.: ‘van uit hunne banen’. Onweder werd door de ouden toegeschreven aan den invloed der hemellichamen. Vgl. noot 4. Overigens worden de sterren ook elders voorgesteld als Gods legerschare, als zinnebeeld zijner engelen (Job XXV 3, XXXVIII 7).</note>, streden tegen Sisara.</verse>
<verse osisID="Judg.5.21"> De beek Cison sleepte hunne lijken weg, de beek Cadumim, de beek Cison<note n="649">De beek Cison, die gewoonlijk weinig of geen water heeft, wordt in den regentijd of bij een onweder dikwijls een geweldige stroom. Ook in den slag aan den Thabor tusschen de Franschen en de Turken op den 16 April 1799 werden juist door den noordelijken tak der beek (zie IV noot 12) vele lijken van Arabieren in den stroom medegesleept. De beek Cadumim zal ofwel deze tak zijn, òf eene der beken, die van uit die streken naar den Jordaan vloeien. Volgens anderen is het woord ‘kadoemim’, waarvan men onderscheidene verklaringen geeft, niets dan een bijnaam van de beek Cison. De herhaling van de beek Cison is vermoedelijk slechts eene randnoot van een afschrijver, die dit laatste gevoelen was toegedaan.</note>. Treed, mijne ziel, op de sterken<note n="650">In den geest zet Debbora den voet op de overwonnen machtige vijanden. Hebr.: ‘op de kracht’, of beter: ‘met kracht’. Zie echter den herstelden tekst.</note>!</verse>
<verse osisID="Judg.5.22"> De hoeven der rossen vielen neer bij de woeste vlucht, bij de halsbrekende vaart van de dappersten der vijanden.</verse>
<verse osisID="Judg.5.23"> Vloekt het land van Meroz, sprak de Engel des Heeren, vloekt zijne bewoners, wijl zij niet kwamen tot 's Heeren hulpe, ter hulpe zijner dapperen<note n="651">In den grondtekst ontbreekt het land. Meroz moet eene niet ver van het slagveld gelegen stad zijn, welker inwoners geweigerd hebben aan den strijd of de vervolging deel te nemen; daarom wordt over haar door Debbora de vloek uitgesproken uit naam van den Engel des Heeren, den onzichtbaren aanvoerder van Israël's legerscharen (vgl. Jos. V 13-16).</note>!</verse>
<verse osisID="Judg.5.24"> Gezegend zij Jahel onder de vrouwen, de vrouw van Haber den Cineër, en gezegend worde zij in hare tent<note n="652">Hebr.: ‘in de tent’. Waarschijnlijk is de oorspronkelijke zin: ‘onder de vrouwen, die in tenten wonen’, d.i. onder de nomadenvrouwen.</note>.</verse>
<verse osisID="Judg.5.25"> Toen hij vroeg om water, gaf zij melk, in eene schaal voor vorsten bood zij room<note n="653">Eigenlijk ‘geronnen melk’. Zij bood die Sisara aan in hare kostbaarste schaal (vgl. VI 38), die voor hooge gasten bestemd was.</note>.</verse> 
<verse osisID="Judg.5.26"> De linkerhand sloeg zij aan de pin en de rechter aan den werkmanshamer, en zij beukte op Sisara, zoekend in zijn hoofd naar een wondbare plek, en met kracht doorboorde zij zijne slaap.</verse>
<verse osisID="Judg.5.27"> Tusschen hare voeten zonk hij ineen, bezweek en stierf. Hij wentelde zich voor hare voeten, en daar lag hij ontzield en erbarmelijk<note n="654">De Vulgaat vertaalt vrij. In den grondtekst wordt er nadruk op gelegd, dat hij op de plaats dood bleef zonder de kracht te hebben gehad zich te verweren of op te staan.</note>!</verse>
<verse osisID="Judg.5.28"> Door het venster starend jammerde zijne moeder, en uit de zaal sprak zij: Waarom draalt zijne strijdkar weder te keeren? Waarom is de gang zijner wagens vertraagd?</verse>
<verse osisID="Judg.5.29"> Eéne, de wijste zijner vrouwen<note n="655">Hebr.: ‘harer edelvrouwen’ (letterlijk ‘vorstinnen’); zij zelve was dus eene koningsvrouw (vgl. den herstelden tekst v. 30). Der schoonmoeder, Hebr. ‘haar’.</note>, antwoordde der schoonmoeder deze woorden:</verse>
<verse osisID="Judg.5.30"> Wellicht verdeelt hij nu den buit, en de schoonste der vrouwen wordt hem uitgekozen<note n="656">Hebr.: ‘ééne vrouw, twee vrouwen voor elken krijgsman’. Zij tracht de door het lang uitblijven van haar zoon beangstigd geworden moeder van Sisara gerust te stellen door haar voor te spiegelen, dat men nog bezig is met het verdeelen van een rijken buit, waartoe ook de gevangen gemaakte vrouwen werden gerekend; en ook zij zelve poogt haren angst door deze gedachte te onderdrukken. - Zoo sluit het lied van Debbora met eene de dichteres verradende schildering van een echt vrouwelijk tafereel.</note>; veelkleurige gewaden worden Sisara geschonken als buit, bonte halssieradiën brengt men bijeen.</verse>
<verse osisID="Judg.5.31"> Zoo mogen vergaan al uwe vijanden, Heer! Maar die U liefhebben: gelijk de zon bij haren opgang schittert, zóó mogen zij stralen<note n="657">Vgl. voor dit vers Ps. XXXVI 20, 38-40, LXVII 3-4, XCI 10; II Reg. XXIII 4; Ps. XVIII 6-7; Apoc. I 16. De oorspronkelijkheid er van kan op dezelfde gronden betwijfeld worden als die van v. 3-5; zie noot 3.</note>!</verse>
<verse osisID="Judg.5.32"> En het land had veertig jaar rust.</verse>
</chapter>
<chapter osisID="Judg.6"> 
<title>Hoofdstuk VI.</title><p>Herhaalde afval van God (v. 1a) en onderdrukking der Israëlieten door de Madianieten (v. 1b-.6 Na hun hulpgeschrei (v. 7) richt een profeet tot hen een vermanende strafrede (v. 8-10). Roeping van Gedeon (v. 11-24). Gedeon verwoest op goddelijk bevel het altaar van Baäl (v. 25-31) en krijgt den naam Jerobaäl (v. 32). Voorbereiding ten krijg van den kant der vijanden (v. 33) en van Israël (v. 34-35). De goede uitslag wordt door twee wonderteekenen gewaarborgd (v. 36-40).</p>
<verse osisID="Judg.6.1"> Doch de kinderen van Israël deden wat kwaad was in de oogen des Heeren; en Hij leverde hen over in de handen van Madian<note n="658">De Madianieten stamden af van Abraham en Cetura (Gen. XXV 2) en woonden oorspronkelijk zoowel ten westen als ten oosten van de Aelanietische Golf ten Z. van Palestina; tot den westelijken tak behoorde Raguel, wiens dochter Sephora Moses' vrouw werd (zie Exod. II 15-21 en noot 15 ald.). Zij schijnen later meer naar het noorden getrokken te zijn, vgl. Num. XXII noot 2. Zij verbonden zich thans met de Amalekieten (zie III noot 21) en de ‘zonen van het Oosten’ (v. 3), d.i. de ten O. van Chanaän wonende Arabische stammen (Bedoeïenen), trokken den Jordaan over en vielen als stroopende benden in het land van Israël, waarin zij gedurende zeven jaar feitelijk heer en meester waren. Na de overwinning van Gedeon verdwijnen zij als volk uit de geschiedenis.</note>, zeven jaar,</verse>
<verse osisID="Judg.6.2"> en zij werden zwaar door hen gedrukt. En zij maakten zich de grotten en holen, in de bergen, en de zeer sterke plaatsen<note n="659">Versterkte schuilplaatsen op de bergen; vgl. I Reg. XXIII 14, 19; XXIV 1; II Reg. XXIII 13-14. Het lidwoord duidt aan, dat deze grotten enz. ten tijde van den schrijver nog bestonden. Ook zal men de natuurlijke grotten tot schuilplaatsen hebben ingericht.</note> tot tegenweer.</verse>
<verse osisID="Judg.6.3"> En als Israël gezaaid had, kwamen Madian en Amalec en andere volken van het Oosten optrekken,</verse>
<verse osisID="Judg.6.4"> sloegen de tenten bij hen op<note n="660">Hebr.: ‘legerden zich tegenover hen’.</note> en verwoestten alles, zooals het was opgeschoten, tot bij Gaza<note n="661">Dus tot aan de kust der Middellandsche Zee in het zuidwesten des lands - althans zoo de naam Gaza goed is overgeleverd en er geen andere plaats bedoeld wordt.</note>; en zij lieten in Israël niet den minsten leeftocht over, noch schapen, noch runderen, noch ezels.</verse>
<verse osisID="Judg.6.5"> Want zij kwamen met al hunne kudden en hunne tenten en overdekten alles, gelijk aan sprinkhanen, een tallooze menigte van menschen en kameelen, alles verwoestend wat zij aanraakten.</verse> 
<verse osisID="Judg.6.6"> En Israël werd diep vernederd voor Madian.</verse>
<verse osisID="Judg.6.7"> En het riep tot den Heer en smeekte om hulp tegen de Madianieten.</verse>
<verse osisID="Judg.6.8"> En Hij zond tot hen een profeet, die sprak: Dit zegt de Heer, de God van Israël: Ik heb u doen optrekken uit Egypte en u uitgevoerd uit het huis der slavernij;</verse>
<verse osisID="Judg.6.9"> en Ik heb u verlost uit de hand der Egyptenaren en van alle vijanden, die u verdrukten; en Ik heb hen uitgedreven bij uwe intrede en aan u hun land gegeven</verse>
<verse osisID="Judg.6.10"> En Ik zeide: Ik ben de Heer, uw God; vreest niet<note n="662">Met godsdienstige vreeze, d.i. vereert hen niet!</note> de goden der Amorrheërs<note n="663">Verzamelwoord voor de heidensche bewoners van Chanaän, evenals Gen. XV 16 en Jos. XXIV 15.</note>, in wier land gij woont. En gij hebt naar mijne stem niet willen luisteren<note n="664">De profeet, die waarschijnlijk langeren tijd werkzaam was, doch wellicht ook tot het geheele volk kon spreken ter gelegenheid eener vergadering bij het Heiligdom (vgl. II noot 3 en X noot 16), toont hun den afval van God als de oorzaak der verdrukking, vgl. II 1-3 en X 11-14. Velen zullen zich op zijne vermaning hebben bekeerd, hoewel zelfs de vader van Gedeon nog een altaar van Baäl had, v. 25. - Aan de rede, zooals zij hier staat, ontbreekt een besluit. Ook mist men eene inleiding of een overgang tot het volgende. De gewijde schrijver heeft hier, als elders, uit zijne bronnen die stukken eenvoudig bijeengevoegd, welke hij het belangrijkst achtte voor zijn doel.</note>.</verse>
<verse osisID="Judg.6.11"> Er kwam echter een engel des Heeren, en zette zich neder onder den eik<note n="665">Of: de terebint. Zie Jos. XXIV noot 14. Voor het lidwoord vgl. noot 2.</note>, die te Ephra stond en toebehoorde aan Joas, den vader van het geslacht Ezri<note n="666">Hebr.: ‘aan Joas den Abiëzriet’, d.i. van het geslacht van Abiëzer uit den stam Manasses (Num. XXVI 30; Jos. XVII 2; I Par. VII 18), nl. van West-Manasses. Uit v. 24 en VIII 32 blijkt, dat de stad Ephra, Hebr. ʽOphra, aan dit geslacht behoorde. Zij schijnt onderscheiden van de gelijknamige stad in Benjamin (Jos. XVIII 23; I Reg. XIII 17) en volgens hoofdst. IX niet ver van Sichem te zoeken.</note>. En terwijl Gedeon, zijn zoon, koren uitklopte en reinigde in een wijnperskelder, om aan Madian te ontkomen,</verse>
<verse osisID="Judg.6.12"> verscheen hem<note n="667">Werd door hem gezien zittend onder den boom. De engel verscheen, evenals in Gen. XVIII en XIX, als een reiziger (met een wandelstaf v. 21), die ouder de schaduw van den boom een wijle rustte; vgl. hierna hoofdst. XIII.</note> de engel des Heeren en sprak: De Heer is met u, kloekste der mannen<note n="668">Hebr.: ‘sterke held’, ziet op de toekomst en kan vergeleken worden met Joan. I 42 en Matth. XVI 18.</note>!</verse>
<verse osisID="Judg.6.13"> En Gedeon zeide tot hem: Och, mijn heer, indien de Heer met ons is, waarom heeft dan dit alles ons getroffen? Waar zijn zijne wonderdaden, die onze vaderen verhaalden, als zij zeiden: Uit Egypte heeft de Heer ons uitgevoerd? Nu echter heeft de Heer ons verlaten en overgeleverd in de hand van Madian.</verse>
<verse osisID="Judg.6.14"> En de Heer<note n="669">Hebr. ‘Jahwe’, die zich door den engel liet vertegenwoordigen en door hem sprak; vgl. Gen. XVI 10, XVII 1 volg., XVIII 1 volg. (zie noot 19 ald.), XIX 24 (vgl. v. 21-22), XXI 18, XXII 12, 16-18, XXXI 12-13; Exod. III 2 volg. (noot 3 ald.) alsmede de hierboven II noot 1 aangehaalde plaatsen met de aanteekeningen. De personen, aan wie de ‘Engel van Jahwe’ verscheen, vereerden dan ook de tegenwoordigheid van Jahwe in de verschijning des engels, hoewel zij meermalen blijk gaven het onderscheid te kennen (vgl. v. 22).</note> zag hem aan en sprak: Ga in deze uwe kracht<note n="670">De zin kan zijn: in de kracht, die gij van Mij ontvangt door mijne zending en door het bewustzijn daarvan, zooals in het volgende gezegd wordt. Of waarschijnlijker: in de kracht, die gij, bij uwen arbeid, het dorschen, blijkt te bezitten. Reeds zijn naam duidt kracht aan: een die ‘omhouwt’ of ‘breekt’.</note>, en gij zult Israël verlossen; weet, dat Ik u gezonden heb.</verse>
<verse osisID="Judg.6.15"> En hij antwoordde en zeide: Och, mijn Heer<note n="671">De Masoretische lezing ‘Adonaj’ onderstelt in Gedeon reeds de gedachte, dat de Heer tot hem spreekt. Men kan echter even goed ‘adoni’, mijn heer, lezen (vgl. Jos. V 15 en noot 8 ald.).</note>, waardoor zal ik Israël verlossen? Zie, mijn geslacht is het onaanzienlijkste in Manasses, en ik ben de minste in het huis mijns vaders.</verse>
<verse osisID="Judg.6.16"> En de Heer zeide tot hem: Ik zal met u zijn, en gij zult Madian verslaan als éénen man.</verse>
<verse osisID="Judg.6.17"> En hij antwoordde: Zoo ik genade voor U gevonden heb, geef mij dan een teeken, dat Gij het zijt, die tot mij spreekt<note n="672">Met eerbiedigen schroom, waaruit blijkt dat hij in de verschijning de tegenwoordigheid Gods vermoedt (vgl. Gen. XVIII 3), vraagt hij een teeken. Evenwel worden de laatste woorden dat.... spreekt om taalkundige reden voor een late glosse aangezien.</note>;</verse>
<verse osisID="Judg.6.18"> en ga van hier niet weg totdat ik tot U terugkeere met de offergave<note n="673">Het Hebr. ‘mincha’ beteekent in 't algemeen eene gave. Uit het volgende blijkt, dat Gedeon met aartsvaderlijke gastvrijheid (vgl. Gen. XVIII 4-8, XIX 2-3) den vreemdeling een gewonen, doch ruimen maaltijd wil bereiden. Vgl. verder XIII 15-16, 19.</note>, die ik U zal aanbieden. En hij zeide: Ik zal uwe komst afwachten.</verse> 
<verse osisID="Judg.6.19"> Gedeon ging derhalve naar binnen, en hij bereidde een geitenbokje en ongezuurde brooden van eene maat meel, en hij deed het vleesch in een korf en het vleeschnat in een pot, en hij bracht alles onder den eik en bood het hem aan.</verse>
<verse osisID="Judg.6.20"> En de Engel des Heeren sprak tot hem: Neem het vleesch en de ongezuurde brooden, en leg het op gindsche rots en giet het nat er over. En nadat hij aldus gedaan had,</verse>
<verse osisID="Judg.6.21"> strekte de Engel des Heeren de punt van den staf, dien hij in de hand had, uit en raakte het vleesch en het ongezuurde brood aan. En het vuur schoot op uit den rotssteen en verteerde het vleesch en de ongezuurde brooden. Doch de Engel des Heeren verdween<note n="674">Wellicht in de opstijgende vlam, evenals XIII 20.</note> uit zijne oogen.</verse>
<verse osisID="Judg.6.22"> En Gedeon, ziende dat het de Engel des Heeren was, zeide: Wee, mijn Heere God<note n="675">Hebr.: ‘Heere Jahwe’, vgl. Jos. VII 7. Uitroep van schrik; want ‘geen mensch kan God zien en leven’, Exod. XXXIII 20; Is. VI 5; vgl. Gen. XXXII 30 en hierna XIII 22 met de aanteekeningen.</note>, dat ik den Engel des Heeren gezien heb van aangezicht tot aangezicht!</verse>
<verse osisID="Judg.6.23"> En de Heer sprak<note n="676">Na het verdwijnen van den engel, misschien door eene stem uit den hemel, vgl. Gen. XXII 11 en 15. Het kan echter ook bij de v. 25 verhaalde openbaring in den volgenden nacht geschied, doch hier reeds vermeld zijn in den zakelijken samenhang, waarin het behoort.</note> tot hem: Vrede zij u! Vrees niet, gij zult niet sterven.</verse>
<verse osisID="Judg.6.24"> Derhalve bouwde Gedeon aldaar den Heer een altaar en noemde het: 's Heeren vrede<note n="677">Hebr.: ‘Jahwe sjalôm’, d.i. ‘Jahwe (is) heil’ of ‘vrede’, daar Hij zich hier niet als verdelgend, maar als heilbrengend betoond had. Zoo heet ook de Messias ‘Sjalôm’ bij Mich. V 5 (ook Gen. XLIX 10 te lezen voor ‘Sjilo’?) en ‘onze Vrede’ in Ephes. II 14. Misschien heeft Gedeon eerst later, na de overwinning, dit altaar opgericht. Het diende ter herinnering aan de hier plaats gehad hebbende verschijning en belofte van Jahwe (vgl. Gen. XII 7, 8; XIII 4, 18; XXVI 25; XXVIII 18; XXXI 13; XXXIII 20; XXXV 7, 14; Exod. XVII 15) en moet wel onderscheiden worden van dat van v. 26 en 28.</note>, tot op den huidigen dag. En terwijl hij nog te Ephra was, dat aan het geslacht Ezri behoort<note n="678">Hebr.: ‘tot op den huidigen dag is het (altaar) nog te Ophra van Abiëzer’ (zie noot 9), waarna v. 25 vervolgt: ‘En het geschiedde in dien nacht, dat Jahwe tot hem sprak’ enz.</note>,</verse> 
<verse osisID="Judg.6.25"> sprak de Heer dien nacht<note n="679">Den daarop volgenden nacht. Vgl. Gen. XXVI 24, XXVIII 11 volg.</note> tot hem: Neem den stier van uw vader en den anderen stier van zeven jaar<note n="680">Hebr.: ‘Neem den stier, dien uw vader heeft, en den tweeden stier van zeven jaar’. De woorden ‘en den tweeden stier’ zijn waarschijnlijk eene randbemerking, uit misverstand door een afschrijver uit v. 26 hier ingebracht; zoodat de tekst waarschijnlijk moet luiden: ‘Neem den stier, dien uw vader heeft, van zeven jaar’, d.i. den zevenjarigen stier uws vaders. Deze krachtige, zevenjarige stier moest dienen om het altaar van Baäl omver te trekken. De tweede of jongere stier van v. 26 moest als zoenoffer dienen; vgl. Gen. XV 9; Lev. IX 3; Num. XIX 2. Het moesten stieren van zijn vader zijn, omdat ook het altaar van Baäl van zijn vader was. - Volgens sommigen zou hier oorspronkelijk ook reeds sprake geweest zijn van de tien mannen, die Gedeon volgens v. 27 te hulp nam, en de tekst dus geluid hebben: ‘Neem tien man van uwe knechten en den stier’ enz. Doch voor zulk eene inlassching bestaat geen voldoende grond.</note>, en verwoest het altaar van Baäl, dat van uwen vader is, en houw het bosch, dat om het altaar is<note n="681">Voor het bosch enz. heeft de grondtekst: ‘de asjera, die er bij (staat)’. Zie Exod. XXXIV noot 10; Mich. V noot 15. Vgl. boven II 13 en III 7 met de aanteekeningen. Zie ook noot 26.</note>, om;</verse>
<verse osisID="Judg.6.26"> en bouw dan een altaar voor den Heer, uwen God, op den top van deze rots, waarop gij vroeger het offer hebt gelegd<note n="682">Voor rots heeft de grondtekst: vesting, sterkte. De Vulgaat vermoedt hierin ten onrechte den steen van v. 20-21. Veeleer heeft men te denken aan een versterkte hoogte (vgl. v. 2) te Ephra, op welker top Joas een altaar van Baäl had opgericht, dat nu door een altaar voor den Heer (Hebr. ‘voor Jahwe’) moest worden vervangen. Wellicht was dit slechts een herinnerings-altaar (vgl. Jos. XXII 10, 28), terwijl het daarop bij deze gelegenheid door Gedeon gebrachte brandoffer diende om op die door afgoderij ontheiligde plaats eene daad van verzoening te stellen. Overigens was het gebruik van altaren van aarde of onbehouwen steenen (Exod. XX 25) voor den huiselijken eeredienst (slachting) niets ongewoons, zie I Reg. IX noot 12 (vgl. hierna XIII 19 en noot 15 ald.). - De woorden waarop gij enz. staan niet in den grondtekst, die hier een woord heeft van onzekere beteekenis.</note>; en neem den tweeden stier en breng een brandoffer op een stapel van het hout, dat gij van het bosch hebt omgehouwen<note n="683">Hebr.: ‘op het hout der asjera, die gij zult omhouwen’. Deze plaats geeft aanleiding om te denken, dat ‘asjera’ ook een verzamelwoord kan zijn voor meerdere bij of om het altaar staande palen of boomstammen; men kan evenwel aannemen, dat bij de onvoldoende hoeveelheid hout van den éénen paal ander hout werd gevoegd.</note>.</verse>
<verse osisID="Judg.6.27"> Gedeon nam dan tien man van zijne knechten en hij deed gelijk de Heer hem bevolen had. Daar hij echter het huis zijns vaders en de lieden dier stad vreesde, wilde hij dit niet over dag doen, maar volbracht alles des nachts.</verse> 
<verse osisID="Judg.6.28"> En toen de mannen dier stad des morgens opstonden, zagen zij het altaar van Baäl verwoest en het bosch<note n="684">Hebr.: ‘de asjera’; zoo ook v. 30.</note> omgehouwen, en den tweeden stier op het altaar gelegd, dat toen gebouwd was<note n="685">Hebr.: ‘en dat men den tweeden stier op het nieuwgebouwde altaar had geofferd’; tweeden is wellicht ook hier glosse (noot 23).</note>.</verse>
<verse osisID="Judg.6.29"> En zij zeiden tot elkander: Wie heeft dit gedaan? En toen zij naar den dader zochten, zeide men: Gedeon, de zoon van Joas, heeft dit alles gedaan.</verse>
<verse osisID="Judg.6.30"> En zij spraken tot Joas: Breng uwen zoon hier, opdat hij sterve, want hij heeft het altaar van Baäl verwoest en het bosch omgehouwen.</verse>
<verse osisID="Judg.6.31"> Doch hij antwoordde hun: Zijt gij de wrekers van Baäl, dat gij voor hem strijdt? Wie zijn tegenstander is, mag sterven voordat het daglicht van morgen verschijnt<note n="686">De zin van de Vulgaat wordt door het volgende verklaard: zoo Baäl God is, zal hij zich zelf wel wreken. Evenwel behoort het Hebr. vertaald te worden: ‘Wie voor hem strijdt, zal gedood worden nog dezen morgen’; het volgende vormt hiermede dan een tegenstelling. Joas kiest dus thans partij voor zijn heldhaftigen zoon en bedreigt de verdedigers van den afgod (wiens altaar hij uit vrees of zwakheid zal hebben laten staan) met den dood (overeenkomstig de Wet, Deut. XIII 6-10 en XVII 2-5).</note>; zoo hij God is, laat hij zich wreken op hem, die<note n="687">Hebr.: ‘hij strijde voor zich zelven, omdat hij’ enz.</note> zijn altaar heeft omvergehaald.</verse>
<verse osisID="Judg.6.32"> Van dien dag af werd Gedeon Jerobaäl<note n="688">Hebr. ‘Jeroebbaäl’, d.i. ‘Baäl strijde’, welke naam in den volksmond de beteekenis schijnt gekregen te hebben: ‘hij strijdt tegen Baäl’ (‘Baälsbestrijder’).</note> genoemd, omdat Joas gezegd had: Baäl wreke zich op hem, die zijn altaar heeft omvergehaald.</verse>
<verse osisID="Judg.6.33"> Madian derhalve en Amalec en de volken van het Oosten<note n="689">Zie noot 1.</note> verzamelden zich, staken den Jordaan over en legerden zich in het dal van Jezraël<note n="690">Of Esdrelon. Vgl. IV noot 19; Jos. XVII 16 noot. In die streek werden Gedeon's broeders door hen gedood, VIII 18. Daar deze stroopende horden niet vermoedden dat zij thans oorlog hadden te voeren, zullen zij ook buiten deze vlakte verspreid zijn geweest en in 't bijzonder in de vruchtbare valleien van het Overjordaansche land, waar zij doortrokken, bij troepen met hunne kameelen zijn achtergebleven, terwijl zij de gebergten vrij lieten; de hoofdtroep van de vijandelijke benden zal in de vlakte van Esdrelon gelegerd zijn geweest; vgl. v. 4-5.</note>.</verse> 
<verse osisID="Judg.6.34"> Doch de Geest des Heeren vervulde Gedeon<note n="691">Letterlijk naar het Hebr.: ‘had zich bekleed met Gedeon’; vgl. II Par. XXIV noot 14.</note>, en hij stak de bazuin en riep het huis van Abiëzer<note n="692">Zijne naaste stamgenooten, zie noot 9. De grondtekst zegt, dat de Abiëzrieten aan zijn oproep gehoor gaven en hem volgden.</note> op, om hem te volgen.</verse>
<verse osisID="Judg.6.35"> En hij zond boden naar geheel Manasses, en ook dit volgde hem; en andere boden naar Aser en Zabulon en Nephthali, en dezen trokken hem<note n="693">Hebr. ‘hun’, nl. Gedeon en den zijnen. Het is echter onwaarschijnlijk, dat het gros der van deze drie stammen opgekomen manschappen, die hem te gemoet trokken, d.i. zich met hem trachtten te vereenigen, zich vóór de VII 19-23a verhaalde overwinning werkelijk bij Gedeon heeft kunnen voegen; want 1o. waren zij door de groote vlakte van Jezraël, die van vijanden overstroomd was (v. 33), van Gedeon gescheiden, en 2o. doet het getal 32000 van Gedeon's manschappen (VII 3) veeleer denken aan den heirban van den éénen stam, die hem volgde, nl. van Manasses, welke stam na den uittocht uit Egypte 32200 (Num. I 35) en kort vóór den intocht in Chanaän 52700 mannen boven de 20 jaar telde (ald. XXVI 34). Voor geheel Manasses, zie XI noot 31; vgl. verder VII noot 24 en noot 6 ald. Terwijl Manasses ten zuiden woonde, woonden de drie andere hier genoemde stammen ten noorden van de door den vijand bezette streek. Issachar, in welks gebied de vijand gelegerd was, kon niet worden opgeroepen; Zabulon, dat na Issachar het meest van hen te lijden had, kon waarschijnlijk niet in behoorlijk getal opkomen en wordt dan ook VII 23 niet meer genoemd.</note> te gemoet.</verse>
<verse osisID="Judg.6.36"> En Gedeon sprak tot God<note n="694">Hoewel Gedeon de belofte van Gods bijstand had ontvangen, is het toch natuurlijk, dat hij verzekerd wenschte te zijn van den goeden uitslag der bepaalde onderneming, waartoe hij thans plan had en waarbij hij een leger van minstens 32000 kloeke mannen moest blootstellen aan het gevaar der vernietiging door eene overmacht van omstreeks 135000 vijanden (VIII 10). Zijn betrekkelijke kleingeloovigheid ontving echter daarna een heilzame les door de beschikking van God, waardoor hij slechts 300 manschappen overhield (VII 1-7). Of het hier verhaalde dubbele wonder geschied is vóór of nà de oproeping der Manassieten (v. 34-35), kan uit den tekst niet worden opgemaakt; vgl. noot 7 aan het einde.</note>: Zoo Gij Israël wilt redden door mijne hand, gelijk Gij gesproken hebt, -</verse>
<verse osisID="Judg.6.37"> ik zal deze wollen vacht op den dorschvloer leggen; als er dan dauw alleen op de vacht ligt, terwijl geheel het land droog is, zal ik weten, dat Gij, gelijk Gij gesproken hebt, door mijne hand Israël zult verlossen.</verse>
<verse osisID="Judg.6.38"> En het geschiedde zoo. En toen hij des morgens vroeg opstond, wrong hij de vacht uit en vulde eene schaal met dauwwater.</verse>
<verse osisID="Judg.6.39"> En hij sprak wederom tot God: Moge uw toorn niet tegen mij ontbranden, zoo ik nog eenmaal de proef neem en een teeken wensch met de vacht. Ik bid, moge alleen de vacht droog zijn en geheel het land nat van dauw.</verse>
<verse osisID="Judg.6.40"> En God deed in dien nacht gelijk hij verlangd had; en de vacht alleen was droog, en op geheel het land lag dauw.</verse>
</chapter>
<chapter osisID="Judg.7">
<title>Hoofdstuk VII.</title><p>Het Israëlietische leger wordt op driehonderd dappere manschappen gebracht (v. 1-8). Het vertrouwen van Gedeon wordt door het droomverhaal van een vijandelijk soldaat gesterkt (v. 9-15). De vijand wordt door het in drie afdeelingen gesplitste leger van Gedeon bij een nachtelijken aanval in verwarring gebracht en op de vlucht gedreven (v. 16-23). De Ephraëmieten, door Gedeon daartoe opgeroepen, trekken de vluchtende Madianieten te gemoet, bezetten de wateren, die dezen moeten oversteken (v. 24), grijpen en dooden de Madianietische hoofden Oreb en Zeb en vervolgen den vijand (v. 25).</p>
<verse osisID="Judg.7.1"> Zoo dan maakte zich Jerobaäl, anders genaamd Gedeon, alsmede al het volk met hem, des morgens vroeg op en kwam aan de bron, die Harad genoemd wordt. Het kamp van Madian nu was in de vallei, aan de noordzijde van den hoogen heuvel<note n="695">Hebr.: ‘En het kamp van Midian was hem ten noorden, van den heuvel ham-More af, in de vallei’. Daar noch deze heuvel, welks naam waarschijnlijk ‘Leeraarsheuvel’ beteekent (vgl. Is. XXX 20; eiken ‘More’ Gen. XII 6 en Deut. XI 30), noch de bron Harad (Hebr. Charod) van elders bekend zijn, is het niet uit te maken, welke de hier bedoelde daarbij gelegen vallei is. Wegens VI 33 onderstelt men de vallei van Jezraël; doch v. 3 hierna verplaatst ons in het Overjordaansche. Fl. Josephus, die bedoelde plaatsen nog kan gekend hebben, neemt eveneens aan, dat Gedeon met zijn leger aan de oostzijde van den Jordaan stond (Antt. V, 6, 3), onderstelt dus dat de bron Harad en de heuvel More zich daar eveneens bevonden, hoewel hij het kamp der Madianieten aan de westzijde gelegen acht. Volgens onzen tekst, in verband met v. 8 volg., moet echter het bedoelde Madianietische kamp onmiddellijk onder het bereik van Gedeon gelegen hebben. Dat de Madianieten ook in het Overjordaansche legerkampen hebben gehad, is geenszins onwaarschijnlijk (zie VI noot 33); dat Gedeon zijn leger verzamelde buiten het bereik der vijandelijke hoofdmacht en dat hij ten oosten van den Jordaan aan die ten westen gelegerde hoofdmacht, die door de troepen der noordelijke stammen aan hare noord- en westzijde zou worden bestookt (vgl. v. 23 met VI noot 36), den terugtocht wilde afsnijden, waardoor tevens het aandringen van uit het oosten te hulp komende vijandelijke troepen werd belet, was goede krijgstactiek, vgl. v. 24 en de aanteekening aldaar. Evenwel hebben wij aangaande het krijgsplan van Gedeon geen voldoende gegevens, daar de gewijde schrijver ons alleen datgene verhaalt, waardoor de vervulling van Gods belofte aangaande de overwinning in het licht wordt gesteld.</note>.</verse> 
<verse osisID="Judg.7.2"> En de Heer sprak tot Gedeon: Talrijk is het volk bij u, en Madian zal niet in deszelfs hand worden overgeleverd, opdat Israël niet roeme tegen Mij en zegge: Door mijne eigen krachten ben ik gered.</verse>
<verse osisID="Judg.7.3"> Spreek tot het volk en kondig ten aanhooren van allen af: Wie bevreesd en bang is, keere terug! En van het gebergte Galaäd<note n="696">In den grondtekst behooren deze woorden nog bij den vorigen zin: ‘.... keere terug van het gebergte Galaäd’. Deze bergketen begrenst het Jordaandal ten oosten en loopt daarmede evenwijdig. Gedeon had hierin voor de verzameling van zijn leger inderdaad een zeer geschikt terrein. Zij, die de verzamelplaats zoeken bij het dal Esdrelon (Jezraël), nemen hier eene fout aan en lezen meestal ‘Gilboa’ voor ‘Gilead’; doch alle teksten hebben ‘Gilead’ en voor eene verandering bestaat geen dringende grond. Zie verder noot 23. - Aangaande de herkomst en de getalsterkte van Gedeon's leger zie VI noot 36.</note> gingen er weg, die uit het volk terugkeerden: twee-en-twintig duizend man; en slechts tien duizend bleven er over.</verse>
<verse osisID="Judg.7.4"> En de Heer sprak tot Gedeon: Nog is het volk talrijk; voer hen naar het water<note n="697">Van de bron Harad, v. 1. Op het gebergte Galaäd ontspringen meerdere beken, die naar den Jordaan vloeien.</note>, en daar zal Ik hen beproeven; en van wien Ik u zal zeggen, dat hij met u mag gaan, hij ga; en wien Ik zal verbieden te gaan, hij keere terug.</verse>
<verse osisID="Judg.7.5"> En toen het volk was afgedaald naar het water, sprak de Heer tot Gedeon: Die met de tong het water lekken<note n="698">Dat zij eerst in gebogen of hurkende houding met de hand geschept hebben, v. 6.</note>, gelijk de honden plegen te lekken, hen moet gij afzonderlijk zetten; die echter geknield drinken, moeten aan de andere zijde staan.</verse>
<verse osisID="Judg.7.6"> Het getal derhalve dergenen, die de hand naar den mond gebracht en zoo gelekt hadden, was driehonderd man; doch geheel de overige menigte had met gebogen knieën gedronken<note n="699">Deze wijze van drinken, waarbij zij op beide knieën gelegen zich met den mond tot in het water voorover bogen, getuigde van meer gemakzucht en van minder behoedzaamheid tegenover een mogelijke overrompeling dan de eerste, waarbij men snel water schepte in de hand en het zoo dronk of lekte.</note>.</verse>
<verse osisID="Judg.7.7"> En de Heer sprak tot Gedeon: Door de driehonderd man, die het water gelekt hebben, zal Ik ulieden redden en Madian in uwe hand overleveren; geheel de overige menigte echter keere terug naar hare plaats<note n="700">Hebr.: ‘en al het volk ga ieder naar zijne plaats’, en in v. 8: ‘en alle manschappen van Israël zond hij ieder naar zijne tent.’ Uit VIII 2 kan men met eenige waarschijnlijkheid afleiden, dat onder de driehonderd dapperen vele aan Gedeon verknochte Abiëzrieten waren (VI 11). De andere troepen bestonden voornamelijk uit Manassieten, die Gedeon waren gevolgd (VI 35), wellicht meest Oost-Manassieten, die zich hier, in het Overjordaansche (vgl. noot 1 en 2), nabij hunne woonplaatsen bevonden. Nochtans zijn deze troepen, zooals uit v. 23 valt op te maken, waarschijnlijk nog, hier en daar verspreid, in het veld gebleven. Slechts de eerste, de verrassende overwinning, die het sein zoude wezen voor den algemeenen aanval op den vijand, zou alleen worden bewerkt door de driehonderd, en wel zonder wapenen (v. 20-22).</note>.</verse>
<verse osisID="Judg.7.8"> Nadat zij dan naar hun getal mondvoorraad en bazuinen hadden genomen<note n="701">Met eene waarschijnlijke tekstverbetering zou de grondtekst, in verband met v. 16, luiden: ‘En hij nam de kruiken van het volk uit hunne handen alsmede hunne horens’ (bazuinen). Daar niet ieder man een kruik en een horen had, hield Gedeon die van de vertrekkenden terug om daarmede zijne driehonderd voor den v. 16 volg. verhaalden eigenaardigen strijd uit te rusten. Aarden kruiken dienden ook om mondvoorraad, bv. meel (III Reg. XVII 12, 14, 16), te bergen. Om mondvoorraad was het Gedeon evenwel niet te doen. De foutieve lezing ‘tseda’ (mondvoorraad) voor ‘kaddê’ (kruiken) kon gemakkelijk in den tekst sluipen.</note>, gebood hij geheel de overige menigte heen te gaan naar hunne tenten, en hij zelf met de driehonderd manschappen hield zich bereid voor den strijd. Het legerkamp van Madian nu was beneden in het dal<note n="702">De schrijver komt hier op het begin van zijn verhaal in v. 1 terug. Het tusschengelegene is door hem waarschijnlijk uit eene andere, evenzeer geloofwaardige, bron ingevoegd. Het daarin verhaalde is natuurlijk niet boven op den berg, maar in het dal van de beek Harad geschied. Nadat de overigen waren weggetrokken, besteeg hij met de driehonderd den berg, zoodat thans het kamp der Madianieten in de vallei ten noorden van den berg ‘beneden hem’ (Hebr.) lag.</note>.</verse>
<verse osisID="Judg.7.9"> In denzelfden nacht sprak de Heer tot hem: Sta op en daal af naar het kamp, want Ik heb hen overgeleverd in uwe hand.</verse>
<verse osisID="Judg.7.10"> Zoo gij echter vreest alleen te gaan, laat uw knecht Phara met u afdalen.</verse>
<verse osisID="Judg.7.11"> En wanneer gij zult gehoord hebben, wat zij spreken, dan zullen uwe handen sterk worden en zult gij met te meer vertrouwen naar het legerkamp der vijanden afdalen. Hij daalde derhalve met zijn knecht Phara af naar de zijde van het legerkamp, waar de wachten der gewapenden<note n="703">De voorposten van het Madianietische kamp. Gewapenden is (evenals Num. XXXII 17; Jos. I 14, IV 12) tegenstelling met de ongewapenden, die zich in het kamp bevonden.</note> waren.</verse> 
<verse osisID="Judg.7.12"> Madian nu en Amalec en al de Oosterlingen lagen verspreid in het dal, als eene menigte sprinkhanen; en ook de kameelen waren ontelbaar als het zand, dat aan het strand der zee ligt<note n="704">Dit vers onderbreekt den samenhang en ziet uit als een glosse uit VI 3-5; ook om taalkundige reden wordt het door de nieuweren voor onecht gehouden; het zou zakelijk beter passen bij VI 33 (de vlakte van Jezraël).</note>.</verse>
<verse osisID="Judg.7.13"> En toen Gedeon gekomen was, vertelde er een eenen droom aan zijn buurman en hij verhaalde, wat hij gezien had, aldus: Ik zag eenen droom, en ik meende als een onder de asch gebakken gerstebrood<note n="705">Volgens andere oude vertalingen een geroosterde broodkoek. Het gerstebrood was een beeld van het van landbouw levende Israël tegenover het in tenten wonende Madian; de droom duidt de rechtvaardige vergelding aan, die over Madian kwam wegens het verwoesten van Israël's korenakkers (VI 3-4).</note> te zien rollen en afkomen naar het kamp van Madian; en toen het aan de tent gekomen was, stootte het er tegen aan, en het stortte ze omver en maakte ze geheel met den grond gelijk.</verse>
<verse osisID="Judg.7.14"> Degene, tot wien hij sprak, antwoordde: Dit is niets anders dan het zwaard van Gedeon, den zoon van Joas, den Israëliet; want de Heer<note n="706">Hebr.: ‘God’. De heiden spreekt niet van ‘Jahwe’ (den Heer, vgl. v. 15), den God van Israël in 't bijzonder, maar van de Godheid in 't algemeen. Wat hij hier zegt, is zijne gevolgtrekking uit den verhaalden droom; want ontbreekt in den grondtekst. Dat de Madianieten gehoord hadden van Gedeon, staande aan het hoofd van een Israëlietische legermacht, ligt voor de hand, en het is niet onwaarschijnlijk dat ook zijne nabijheid hun bekend was; zij vermoedden hem evenwel niet op den nabijgelegen berg. Doch wellicht is de verklaring van den droom in dezen vorm het werk van den schrijver der bron, waaruit de gewijde schrijver geput heeft.</note> heeft Madian en geheel zijn legerkamp in zijne hand gegeven.</verse>
<verse osisID="Judg.7.15"> En toen Gedeon den droom had gehoord en de verklaring er van, wierp hij zich aanbiddend neder. En hij keerde terug naar het legerkamp van Israël en zeide: Staat op<note n="707">Het Hebr. woord beteekent dikwijls slechts: ‘welaan!’ Het hier volgende behoeft feitelijk niet in denzelfden nacht te zijn geschied, hoewel het naar het verhaal zoo schijnt.</note>! Want de Heer heeft het legerkamp van Madian in onze handen gegeven.</verse>
<verse osisID="Judg.7.16"> En hij verdeelde de driehonderd mannen in drie afdeelingen, en hij gaf hun bazuinen in de handen, alsmede ledige kruiken, met fakkels midden in de kruiken<note n="708">Vermoedelijk werd het ondereinde van den stok, waaraan de fakkel bevestigd was, door een in den bodem der brooze aarden kruik gemaakt gat gestoken, zoodat men de kruik met de daarin verborgen brandende fakkel aan den onder-uitstekenden stok op de hand kon dragen. Op een gegeven oogenblik sloeg men dan de kruiken stuk (v. 20) en verschenen de hoog opvlammende fakkels. Nog in de 18de eeuw moet een Arabisch stamhoofd deze krijgslist van Gedeon met goed gevolg hebben aangewend.</note>.</verse>
<verse osisID="Judg.7.17"> En hij zeide tot hen: Wat gij mij ziet doen, doet dat ook! Ik ga binnen den rand van het kamp, en doet dan na wat ik doe.</verse>
<verse osisID="Judg.7.18"> Als de bazuin schalt in mijne hand, dan moet ook gij rondom het kamp<note n="709">Hebr.: ‘rondom het geheele kamp’, vgl. v. 21 Hoewel dit rondom niet in den strikten zin behoeft te worden opgevat (er bleef b.v. ruimte voor de vluchtenden, v. 21, 23), kan men uit het geheele verhaal toch opmaken, dat hier geenszins de geheele vijandelijke legermacht, die volgens VIII 10 (noot 12) 120.000 bedroeg, verzameld was. Zulk een, zich uren ver uitstrekkend legerkamp kon in zoo korten tijd midden in den nacht zelfs niet gedeeltelijk door drie legerbenden van 100 man worden omgetrokken; en nog veel minder konden die drie benden, die wij ons volgens den tekst toch op drie punten rondom het kamp hebben te denken, met elkander in gemeenschap blijven, zooals v. 19 volg. verhaald wordt en de grondtekst hier (v. 18) nog duidelijker zegt: ‘en steek ik en allen (nl. de honderd), die bij mij zijn, de bazuin, dan moet ook gij rondom het geheele kamp de bazuin steken’ enz.</note> blazen en roepen: Voor den Heer en voor Gedeon<note n="710">Sommige handschriften van den grondtekst en oude vertalingen hebben hier (evenals v. 20): ‘Zwaard van (eig. “voor”) Jahwe en Gedeon!’ Vgl. v. 14: ‘het zwaard van Gedeon’, waarop deze strijdkreet schijnt te zinspelen, of omgekeerd (zie noot 12 aan het einde).</note>!</verse>
<verse osisID="Judg.7.19"> En Gedeon, alsook de driehonderd<note n="711">De Vulgaat vat de driehonderd van de drie benden samen, terwijl de grondtekst hier slechts van de ‘honderd’ spreekt, bij welke Gedeon was en die het eerst begonnen te blazen.</note>, die met hem waren, betraden den rand der legerplaats bij den aanvang der middernachtwake<note n="712">Hebr.: ‘der middelste nachtwake’. De nacht was in drie nachtwaken verdeeld (zie Thren. II 19 noot), van welke hier de middelste, die middernacht omvatte, genoemd wordt, terwijl de derde Exod. XIV 24 (zie de noot aldaar) en I Reg. XI 11 wordt vermeld. Eerst in den Romeinschen tijd vindt men ook bij de Joden vier nachtwaken; zie Matth. XIV 25 en Marc. VI 48.</note>; en toen de schildwachten waren gewekt<note n="713">Het Hebr. vertaalt men beter: ‘toen men de schildwachten had opgesteld’, d.w.z. toen de schildwachten der tweede nachtwake die van de eerste hadden afgelost. Volgens den grondtekst behoort deze tijdsbepaling niet bij het volgende, maar bij het voorafgaande: ‘Gedeon en de honderd.... betraden..... toen’ enz.</note>, begonnen zij op de bazuinen te blazen en met de kruiken tegen elkander te slaan<note n="714">Hebr.: ‘en zij stootten in de bazuinen en sloegen de kruiken in hunne hand stuk.’</note>.</verse> 
<verse osisID="Judg.7.20"> En toen zij<note n="715">Namelijk al de drie benden (Hebr.), van welke die van Gedeon begonnen was.</note> rondom het legerkamp op drie plaatsen bliezen en de kruiken stuk geslagen hadden, hielden zij in de linkerhand de fakkels en in de rechter de schallende bazuinen, en riepen: Het zwaard des Heeren en van Gedeon!</verse>
<verse osisID="Judg.7.21"> En zij stonden, ieder op zijne plaats, rondom de vijandelijke legerplaats. En het geheele kamp kwam in verwarring, en schreeuwend en huilend sloegen zij op de vlucht.</verse>
<verse osisID="Judg.7.22"> En niettemin bliezen de driehonderd man aldoor op de bazuinen. En de Heer zond het zwaard over geheel het legerkamp en zij vermoordden elkander onderling<note n="716">In de verwarring. Vgl. I Reg. XIV 20, II Par. XX 23.</note>,</verse>
<verse osisID="Judg.7.23"> en zij vluchtten tot naar Bethsetta en den rand van Abelmehula bij Tebbath<note n="717">Hebr.: ‘tot Beth-has-sjitta (“Acacia-huis”), naar Sereda (of Serera) tot den rand van Abel-mechola, boven (of tot) Tabbath’. Van deze plaatsen komen Abel-mehula en Sereda elders voor. Het eerste was de geboorteplaats van Eliseüs (III Reg. XIX 16) en lag ten zuiden van Bethsan (ald. IV 12); de juiste ligging is nog niet vastgesteld. Waarschijnlijk lag het niet onmiddellijk aan den Jordaan, maar aan den rand of den bergrug ten westen van het diepe en breede Jordaandal. Onmiddellijk aan den Jordaan, doch zuidelijker dan Abel-mehula, moet Sarthan gelegen hebben (Jos. III 16), waarmede het in de Vulg. ontbrekende Sereda (vgl. III Reg. XI 26) terecht wordt vereenzelvigd; vgl. III Reg. IV 12 en VII 46 met II Par. IV 17. Tusschen Sarthan ten westen en Adom of Adam ten oosten (Jos. III 16) kon men den Jordaan overtrekken; ten oosten, doch zuidelijker, lag ook Succoth (hierna VIII 5); vgl. III Reg. VII 46: ‘tusschen Succoth en Sarthan’, waar volgens een waarschijnlijke tekstverbetering de ‘overgang (“maäbrath” voor “maäbeh”) van Adama’ (door Vulg. met ‘leemaarde’ vertaald) zich bevond en waar het betreffende erts waarschijnlijk gevonden werd. - De in de richting van den Jordaan vluchtende Madianieten zochten de overgangsplaats tegenover Sarthan en kwamen volgens den tekst daarna aan den rand van Abelmehula, een duidelijke aanwijzing dat zij niet van het westen, van de vlakte van Esdrelon, kwamen, maar dat zij integendeel van uit het Oostjordaansche tegenover Sarthan over de rivier vluchtten en dan over Abelmehula en Tebbath (onbekend) hunne stamgenooten in genoemde vlakte trachtten te bereiken; vgl. noot 1 en 2. Bethsetta lag vermoedelijk ten O. van den Jordaan, hetzij al of niet in de richting van Sarthan.</note>. En Israël's mannen van Nephthali en Aser en geheel Manasses hieven een veldgeschrei aan en achtervolgden Madian<note n="718">In plaats van ‘riepen’ (d.i. hieven een veldgeschrei aan) heeft het Hebr.: ‘werden geroepen’ d.i. werden opgeroepen. Deze troepen waren volgens het voorafgaande niet bij Gedeon, maar toch in het veld; vgl. VI noot 36 en VII noot 6. Zij ontvingen thans het bevel de ten W. van den Jordaan, vooral in de vlakte Esdrelon, zich bevindende Madianieten aan te vallen. - Men kan zich den gang der gebeurtenissen als volgt voorstellen. Toen de Madianieten het land waren binnengedrongen en de groote vallei van Jezraël, die Noord- en Midden-Palestina van elkander scheidt, hadden bezet, verzamelde Gedeon de strijdbare mannen van zijn stamhuis Abiëzer om zich heen, riep die van West-Manasses (ten zuiden van genoemde vallei) op, zond ook boden naar Oost-Manasses en naar de drie noordelijke stammen (VI 33-35) en trok, door de West-Manassieten gevolgd, over den Jordaan, naar het gebergte Galaäd, waar ook de Oost-Manassieten zich bij hem voegden; daar hadden de twee schiftingen plaats, waarna hij slechts de 300 man bij zich hield, die met hunne fakkels en bazuinen midden in den nacht de daar gekampeerde vijandelijke legerbende in de grootste verwarring op de vlucht joegen (VII 1-23a). Met v. 23b verandert het tooneel. Wij zien ons geplaatst in het Westjordaansche; de mannen van Nephthali, Aser en geheel (d.i. Oost- en West-) Manasses, die verre van Gedeon waren (zie VI noot 36) of door hem weggezonden, maar thans ten strijde zijn opgeroepen, zijn bezig de Madianieten te vervolgen (v. 23b); de Ephraëmieten, thans voor het eerst door Gedeon opgeroepen, bezetten de westelijke toegangen tot den Jordaan, om den vijand den terugtocht naar het Oostjordaansche af te snijden, en vatten twee Madianietische opperhoofden (v. 24-25a); Gedeon ontvangt ten O. van den Jordaan van de Ephraëmieten hunne afgeslagen hoofden (v. 25b) en verslaat eindelijk de overgebleven vijandelijke legermacht in een verwijderde streek, waar zij zich veilig waande (VIII 10-12). Het rechtstreeksche verband tusschen deze twee bedrijven van den krijg ontbreekt in het verhaal, ook wanneer men het eerste ten westen van den Jordaan, bij en in de vlakte van Esdrelon, laat afspelen; en het feit, dat wij ons v. 23b-25a in het Westjordaansche bevinden, is geen reden om de gegevens, die het Oostjordaansche land als het tooneel van Gedeon's eerste overwinning aanwijzen, te miskennen (zelfs met tekstverandering in VII 3). De gewijde schrijver levert blijkbaar geen vast aaneengeschakeld verhaal van dezen bevrijdingsoorlog, maar geeft ons uit zijne bronnen slechts de voornaamste episoden (vgl. noot 1 aan het einde). Zie overigens de volgende noot.</note></verse> 
<verse osisID="Judg.7.24"> En Gedeon zond boden naar geheel het gebergte van Ephraïm<note n="719">Met het oog op de verder noodige krijgsverrichtingen zal Gedeon deze oproeping zoo spoedig mogelijk na de verhaalde nachtelijke verrassing der vijanden tot Ephraïm hebben gericht te gelijk met de oproeping van de nog verspreide troepen der v. 23 genoemde stammen. Na de nachtelijke vlucht der vijanden bij den heuvel More bleef Gedeon met zijne driehonderd ten O. van de rivier, om de weldra ook in de vlakte Esdrelon door de Israëlieten aangevallen en over den Jordaan vluchtende Madianieten af te wachten. Dezen, van verschillende kanten door de Israëlieten bestookt, zochten, door het gerucht van Gedeon's overwinning ontmoedigd, hun heil in de vlucht; een deel hunner bereikte met de koningen Zebeë en Salmana de overzijde van den Jordaan en werd daar door Gedeon achtervolgd (VIII 4, 10, 11); de anderen werden deels door de hen vervolgende Israëlieten in de pan gehakt, deels vielen zij (met Oreb en Zeb) in de handen der hen aan den Jordaan opwachtende Ephraëmieten (VII 24). Dat dit alles niet het werk van een of twee dagen is geweest, ligt voor de hand.</note>, zeggende: Daalt af<note n="720">Van het Ephraëmietische bergland naar het Jordaandal.</note>, Madian tegemoet, en bezet de wateren, tot aan Bethbera, en den Jordaan<note n="721">De woorden en den Jordaan zijn hier en hierna vermoedelijk een verklarend toevoegsel, dat van den rand in den tekst is gekomen: de wateren. (d.i. ‘het water’), n.l. den Jordaan, in 't bijzonder de overgangen van den Jordaan; vgl. III 28 en XII 5. Bethbera, Hebr. Bethbara, moet dan tamelijk ver naar het zuiden gelegen hebben en kan vereenzelvigd worden met Bethabara (‘veerhuis’), welke naam Joan. I 28 een andere lezing is voor ‘Bethania’ over den Jordaan, dat ongeveer tegenover Jericho en Galgala moet gelegen hebben (vgl. III noot 31 en 42). Velen onderscheiden echter de wateren van den Jordaan, onder welke eerste men dan enkele beken zou moeten verstaan, welker dalen van den kant van het dal Esdrelon naar den Jordaan leiden.</note>. En geheel Ephraïm hief een veldgeschrei aan<note n="722">Hebr.: ‘en alle man van Ephraïm werd opgeroepen’, nl. door de eigen stamhoofden.</note> en bezette de wateren van den Jordaan tot Bethbera.</verse>
<verse osisID="Judg.7.25"> En zij grepen twee mannen<note n="723">Hebr.: ‘twee opperhoofden’. Oreb beteekent ‘raaf’, Zeb (Hebr. ‘Zeëb’) ‘wolf’, en de plaatsen, waar zij gedood werden, ontvingen ter herinnering de namen ‘Ravensteen’ (rots Oreb) en ‘Wolvenpers’ (druivenkelder Zeb).</note> van Madian, Oreb en Zeb, en doodden Oreb op de rots Oreb, en Zeb bij den druivenkelder Zeb; en zij achtervolgden Madian en brachten de hoofden van Oreb en Zeb naar Gedeon aan de overzijde van den Jordaanstroom<note n="724">Hij bevond zich derhalve ten O. van den Jordaan, en uit niets blijkt dat hij te voren van het westen naar het oosten was overgestoken; zie ook VIII noot 5. Zij achtervolgden de Madianieten, die onder Zebeë en Salmana (VIII 5) over den Jordaan vloden (buiten het bereik van Gedeon, vermoedelijk ten zuiden van zijne oogenblikkelijke verblijfplaats), en kwamen zoo bij Gedeon.</note>.</verse>
</chapter>
<chapter osisID="Judg.8">
<title>Hoofdstuk VIII.</title>
<p>De Ephraëmieten, die zich beklagen dat zij zoo laat zijn opgeroepen, worden door Gedeon's antwoord tevreden gesteld (v. 1-3). Gedeon dreigt de steden Soccoth en Phanuel, die aan zijn leger op den vervolgingstocht levensmiddelen weigeren, met zware straffen, grijpt de twee Madianietische vorsten Zebeë en Salmana en vervult daarna zijne bedreiging (v. 4-17). Aan de beide vorsten oefent hij eigenhandig de bloedwraak (v. 18-21). Hij wijst de hem aangeboden heerschappij af, doch laat uit den door zijne manschappen verkregen buit een ephod vervaardigen, waaraan te Ephra een onwettige eeredienst wordt bewezen (v. 22-27). Vernedering van Madian en rust van Israël gedurende veertig jaar (v. 28). Gedeon te huis terug (v. 29); zijne vrouwen en kinderen, onder welke Abimelech (v. 30-31). Zijn dood (v. 32). Afval van Israël na Gedeon's dood (v. 33-35).</p>
<verse osisID="Judg.8.1"> En de mannen van Ephraïm zeiden tot hem: Wat toch hebt gij willen doen<note n="725">Hebr.: ‘Wat hebt gij ons aangedaan’.</note>, dat gij ons niet opriept, toen gij ten strijde toogt tegen Madian? En zij voeren hevig uit en gebruikten bijna geweld<note n="726">De grondtekst heeft alleen: ‘en zij voeren hevig tegen hem uit’; het overige is een toevoegsel van de Vulgaat. Nu de onderneming van Gedeon, waarschijnlijk tegen hunne verwachting, zoo goed geslaagd was, waren zij ijverzuchtig op hun broederstam Manasses, waartoe Gedeon behoorde en die wèl opgeroepen was. Gedeon had die stammen opgeroepen, welke aan het door de Madianieten bezette gebied grensden (vgl. VI noot 36) en er dus rechtstreeks belang bij hadden, wat met Ephraïm niet het geval was; deze verontschuldiging voert hij echter in zijn antwoord (v. 2-3) niet aan, om verder getwist te voorkomen. - Een gelijk verwijt ontving Jephte van de Ephraëmieten (XII 1).</note>.</verse> 
<verse osisID="Judg.8.2"> En hij antwoordde hun: Wat heb ik dan kunnen doen gelijk aan hetgeen gij deedt<note n="727">Hebr.: ‘Wat heb ik nu gedaan’ enz.</note>? Is niet de druif<note n="728">Hebr.: ‘de nalezing’, vgl. Mich. VII 1. Gedeon vleit hen met hetgeen zij hebben gedaan, terwijl hij vóór hen nog slechts de vijanden op de vlucht had gejaagd. Hij vereenzelvigt zich met het kleine huis Abiëzer, waartoe hij en vermoedelijk wel een goed deel van zijne driehonderd mannen behoorden, ter vergelijking met den grooten stam Ephraïm (parallelisme), maar zegt hiermede geenszins, zooals sommige nieuweren willen, dat die driehonderd uitsluitend Abiëzrieten waren (vgl. VII noot 6).</note> van Ephraïm beter dan de wijnoogst van Abiëzer?</verse>
<verse osisID="Judg.8.3"> In uwe handen gaf de Heer Madian's vorsten Oreb en Zeb. Wat heb ik kunnen doen gelijk aan hetgeen gij deedt? Toen hij aldus gesproken had, bedaarde hun toorn, waarmede zij tegen hem vervuld waren.</verse>
<verse osisID="Judg.8.4"> En toen Gedeon aan den Jordaan gekomen was, trok hij dien over met de driehonderd man, die bij hem waren, en van vermoeienis konden zij de vluchtenden niet nazetten<note n="729">Hebr.: ‘En Gedeon kwam naar den Jordaan, overtrekkende, hij en’ enz. Het vreemde ‘overtrekkende’, wordt door de nieuweren terecht als onecht verworpen; het is blijkbaar ingevoegd door iemand, die Gedeon tot nu toe aan den westelijken Jordaanoever waande. Aan een dergelijke hand is ook het verdachte ‘achtervolgende’ van den grondtekst te danken. Deze toch heeft voor en van vermoeienis enz. alleen: ‘vermoeid en achtervolgende’, voor welk laatste woord men met de Septuag. beter ‘hongerig’ leest. Gedeon kwam aan den Jordaan, om de langs den oostelijken oever, waarschijnlijk in zuidelijke richting gevluchte vijanden (vgl. VII noot 30) te vervolgen, doch zijne driehonderd hadden gebrek aan levensmiddelen.</note>.</verse>
<verse osisID="Judg.8.5"> En hij zeide tot de mannen van Soccoth<note n="730">Hebr. ‘Sukkoth’ (vgl. Gen. XXXIII 17), aan den Jaboc (Nahr-es-Zerka) gelegen (Gen. XXXII 22); de juiste ligging is niet met zekerheid bepaald; zie VII noot 23.</note>: Geeft toch brooden aan het volk, dat bij mij is, wijl zij zeer zijn uitgeput, opdat wij Zebeë en Salmana, de koningen van Madian, kunnen vervolgen.</verse>
<verse osisID="Judg.8.6"> De overheden van Soccoth antwoordden: Gij houdt zeker de vuisten van Zebeë en Salmana reeds vast, en daarom eischt gij van ons, u brood te geven voor uw leger<note n="731">Zij geloofden niet, dat Gedeon de Madianieten, die op hunne kameelen gevlucht waren, zoude inhalen, en nog minder dat hij hun nog machtig leger (v. 10) in eene hem onbekende streek met zijne driehonderd man zou kunnen verslaan, en zij vreesden de wraak der Madianieten; daarom gaven zij dit spottende antwoord aan den in hun oog te roekeloozen held.</note>!</verse>
<verse osisID="Judg.8.7"> Doch hij zeide tot hen: Wanneer maar de Heer Zebeë en Salmana in mijne handen heeft gegeven, zal ik uw vleesch dorschen met de doornen en stekelplanten der woestijn<note n="732">Voor met de doornen enz. staat in den Hebr. tekst de vierde naamval: ‘de doornen der woestijn en de stekelplanten’ welke woorden uit v. 16 hierheen schijnen gekomen te zijn, zoodat hier oorspronkelijk alleen schijnt gestaan te hebben: zal ik uw vleesch dorschen. Evenwel zou de beteekenis kunnen zijn: ‘zal ik uw vleesch de doornen enz. doen dorschen’, zie noot 16.</note>.</verse>
<verse osisID="Judg.8.8"> En vandaar optrekkend kwam hij te Phanuel<note n="733">Oostelijker dan Soccoth, waar weleer Jacob, die in westelijke richting trok, eerst kwam na zijn verblijf in Phanuel; vgl. Gen. XXXII 30-31 met XXXIII 17.</note> en hij sprak tot de mannen dier plaats op gelijke wijze. En ook zij antwoordden hem gelijk de mannen van Soccoth hadden geantwoord.</verse>
<verse osisID="Judg.8.9"> Derhalve sprak hij ook tot hen: Wanneer ik als overwinnaar behouden terugkeer, zal ik dezen toren<note n="734">Een vestingtoren; Phanuel moet volgens III Reg. XII 25 een belangrijk strategisch punt geweest zijn.</note> neerhalen.</verse>
<verse osisID="Judg.8.10"> Zebeë echter en Salmana rustten<note n="735">Hebr.: ‘te Karkor’ (Sept. ‘Karkar’), eene onbekende plaats, doch zoover verwijderd (waarschijnlijk in zuidoostelijke richting), dat zij geen gevaar meer duchtten; vgl. v. 11.</note> met geheel hun leger. Vijftien duizend man toch waren overgebleven van al de scharen der Oosterlingen, terwijl er honderdtwintig duizend krijgslieden, die het zwaard voerden, waren gevallen<note n="736">Het Hebr. (‘nophelim’) kan men vertalen met ‘ingevallen’, evenals VII 12 (voor ‘lagen verspreid’) alsmede Gen. XXV 18 en Job I 15, zoodat het getal der in het land gevallen vijanden geraamd is op honderdtwintig duizend, van welke er nog omstreeks vijftien duizend waren overgebleven, d.i. meest over den Jordaan waren ontkomen, die nu door Gedeon werden achtervolgd.</note>.</verse>
<verse osisID="Judg.8.11"> En Gedeon rukte op langs den weg der tentbewoners, ten oosten van Nobe en Jegbaä<note n="737">Hoe Gedeon aan levensmiddelen gekomen is, wordt niet gemeld; dat lag buiten het doel van den gewijden schrijver. Bij dezen vervolgingstocht was zijn leger versterkt met de Israëlietische krijgslieden, die, den vijand achtervolgende, over den Jordaan waren gekomen; vgl. noot 26. De weg der tentbewoners, d.i. der Bedoeïenen, is vermoedelijk de nog bestaande groote karavaanweg ten oosten van den Jordaan, die van Damascus naar Arabië voert. Den Hebr. tekst leest men beter zoo dat de zin is: ‘in de richting van den weg der tentbewoners’, d.i. in oostelijke of zuidoostelijke richting, om den karavaanweg te bereiken, waarheen de Madianieten ongetwijfeld waren gevlucht op hunnen terugtocht naar het zuiden. Nobe is waarschijnlijk niet dat van Num. XXXII 42, dat tot Oost-Manasses behoorde en dus in het noordoosten moet gelegen hebben; sommigen lezen met geringe tekstverandering ‘Nebo’ (Nabo, zie Num. XXXII noot 12). Jegbaä (Num. XXXII 35), Hebr. Jogbeha, wordt gewoonlijk vereenzelvigd met het tegenwoordige Dzjoebeiha of Adzjbeha ten N.W. van Ammân (Rabbath-Ammon). In die streek, ongeveer ten N.O. van de noordelijke punt der Doode Zee, in de nabijheid van den karavaanweg, zal dan Karkor te zoeken zijn, waar de vijanden gelegerd waren (zie noot 11). Evenwel zijn deze plaatsbepalingen verre van zeker.</note>, en hij sloeg het legerkamp der vijanden, die zorgeloos waren en geen onheil vermoedden.</verse> 
<verse osisID="Judg.8.12"> En Zebeë en Salmana namen de vlucht, doch Gedeon vervolgde en greep hen, terwijl geheel hun leger in verwarring was gebracht.</verse>
<verse osisID="Judg.8.13"> En van den oorlog terugkeerend vóór den opgang der zon<note n="738">De eenigszins duistere woorden in den grondtekst, die de Vulg. met vóór den opgang der zon vertaalt, duiden waarschijnlijk eene plaats aan: ‘van den bergpas (van) Cheres’ (‘Zonnepas’?), zooals ook de Septuagint vertaalt. Deze bergpas moet dan in de nabijheid van Soccoth (v. 14) gezocht worden.</note>,</verse>
<verse osisID="Judg.8.14"> ving hij een knaap op uit de inwoners van Soccoth en vroeg hem de namen der vorsten en oudsten van Soccoth, en hij<note n="739">De grondtekst zegt, dat de knaap ‘hem’ de namen opschreef.</note> schreef zeven-en-zeventig mannen op.</verse>
<verse osisID="Judg.8.15"> En hij kwam te Soccoth en zeide tot hen: Ziet hier nu Zebeë en Salmana, omtrent welke gij mij gehoond hebt zeggende: Gij houdt zeker de handen van Zebeë en Salmana reeds vast, en daarom eischt gij van ons, brood te geven aan de mannen, die vermoeid en afgemat zijn.</verse>
<verse osisID="Judg.8.16"> Hij nam dan de oudsten der stad gevangen, en (hij nam) doornen der woestijn en stekelplanten, en daarmede dorschte en vergruizelde hij de mannen van Soccoth<note n="740">Namelijk de zeven-en-zeventig van v. 14. En vergruizelde is een toevoegsel van de Vulgaat. Voor dorschte hij heeft hier de Hebr. tekst: ‘deed hij kennis maken’, d.i. tuchtigde hij; doch het contrivit van de Vulgaat (welk werkwoord wij naar de beteekenis van het Hebr. hier en v. 7 met dorschen vertalen) wijst, evenals de vertaling van de Septuagint, op een Hebr. lezing wajjadasj (overeenkomstig v. 7) in plaats van wajjodaʽ (‘hij deed kennen’). Bedoelde straf bestond, naar het schijnt, oudtijds hierin dat de schuldigen over de doornen of stekels gerold of getrokken werden, zoodat men ook zou kunnen zeggen dat de doornen door de gestraften werden gedorscht (vgl. noot 8). Bij de oude Grieken schijnt op deze wijze wel de doodstraf te zijn voltrokken; denkelijk is zulks ook hier het geval geweest, daar ook de schuldigen van Phanuel gedood werden (v. 17).</note>.</verse> 
<verse osisID="Judg.8.17"> Ook den toren van Phanuel wierp hij omver en doodde de inwoners<note n="741">Hebr.: ‘de mannen’, waarschijnlijk niet alle mannen, maar, evenals te Soccoth, de hoofden of oudsten.</note> der stad.</verse>
<verse osisID="Judg.8.18"> En hij sprak tot Zebeë en Salmana: Wat waren dat voor mannen, die gij gedood hebt te Thabor<note n="742">Hebr.: ‘Waar zijn de mannen’ enz., als wilde hij zeggen: zoo gij mij deze mannen kunt teruggeven, dan zal ik u laten leven; eene zinspeling op den plicht der bloedwraak, die op hem rustte, vgl. Num. XXXV noot 5. Thabor schijnt eene plaats te zijn in de nabijheid van den berg van dien naam aan de vlakte Esdrelon (IV 14). Bij welke gelegenheid Gedeon's broeders (v. 19) daar gedood zijn, wordt ons niet medegedeeld, een bewijs voor de geschiedkundige onvolledigheid van het geheele verhaal. Wellicht waren zij bij den aanval in de vlakte Esdrelon (zie VII noot 24) in de handen der Madianieten gevallen,</note>? En zij antwoordden: Uws gelijken, en één hunner was als een koningszoon<note n="743">Hebr.: ‘Zooals gij, zoo (was) elk hunner, in gestalte gelijkend op koningszonen’. Op de vraag van Gedeon was het antwoord overbodig; zij trachten zijne ijdelheid te streelen, doch worden door hun eigen antwoord veroordeeld; want dat het geen oorlogsgebruik was gevangen genomen koningen te dooden, leert het antwoord van Gedeon v. 19 (vgl. ook I 6).</note>.</verse>
<verse osisID="Judg.8.19"> En hij antwoordde hun: Mijne broederen waren het, de zonen mijner moeder. Zoo waar de Heer leeft, zoo gij hen gespaard hadt, zou ik u niet dooden.</verse>
<verse osisID="Judg.8.20"> En hij sprak tot Jether, zijnen eerstgeborene: Op, dood hen<note n="744">Eene eer voor den knaap; doch een smaad voor deze trotsche zonen der woestijn om door de hand van een knaap te sneven.</note>! Doch deze trok zijn zwaard niet; want hij was bevreesd, daar hij nog een knaap was.</verse>
<verse osisID="Judg.8.21"> En Zebeë en Salmana zeiden: Sta zelf op en val op ons aan, want naar den leeftijd is de kracht des menschen<note n="745">Hebr.: ‘want zooals de man, (is) zijne kracht’, d.i. van den knaap kunt gij zoo'n mannendaad niet verwachten, het is uw werk.</note>. Gedeon verhief zich en doodde Zebeë en Salmana; en hij nam de sieraden en plaatjes, waarmede de hals der koninklijke kameelen pleegt getooid te zijn<note n="746">De grondtekst heeft slechts: ‘en hij nam de maantjes van de halzen hunner kameelen’. Uit v. 26 kan men afleiden, dat alleen de koninklijke kameelen met deze ‘maantjes’ getooid waren. Godeon nam deze maantjes, die een eigenaardige waarde of beteekenis schijnen gehad te hebben, als zijn bijzonderen persoonlijken buit (vgl. Is. III 18 noot 14); daarom wordt dit hier, vóór v. 26, verhaald.</note>.</verse> 
<verse osisID="Judg.8.22"> En alle mannen<note n="747">Hebr.: ‘de manschap’. Dit verhaal sluit ook geschiedkundig onmiddellijk bij het voorafgaande aan. Gedeon keerde met zijne keurbende in zegepraal terug onder de mannen van Israël, die tijdens zijne afwezigheid het verdelgingswerk binnen de grenzen des lands hadden voltooid (zie VII noot 24); het ligt voor de hand dat zij bij hem samenkwamen, ook ter verdeeling van den buit, zooals v. 24-26 wordt aangeduid (vgl. V 30).</note> van Israël spraken tot Gedeon: Heersch over ons, gij en uw zoon en de zoon van uwen zoon; want gij hebt ons gered uit de hand van Madian.</verse>
<verse osisID="Judg.8.23"> Doch hij zeide tot hen: Ik zal niet over u heerschen, noch zal mijn zoon over u heerschen, maar de Heer zal heerschen over u<note n="748">Al had hij het hem aangeboden erfelijk koningschap aanvaard, dan had hij als theocratisch vorst, regeerend in den naam van Israël's God en waren Koning, toch in Oostersche bescheidenheid aldus kunnen spreken. Doch hoewel hij een meer dan gewoon rechterlijk gezag schijnt te hebben uitgeoefend (van hem wordt niet als van anderen gezegd dat hij Israël ‘richtte’) en misschien door de instelling van het heiligdom te Ephra (v. 27) dit gezag ook aan zijn huis heeft willen verbinden (vgl. IX 2), schijnt er toch van een eigenlijk koningschap over Israël geen sprake te zijn, terwijl er ook, zooals uit IX 2 volg. blijkt, bij zijn dood geen opvolger was of werd aangewezen.</note>.</verse>
<verse osisID="Judg.8.24"> En hij sprak tot hen: Eén verzoek doe ik aan u: geeft mij oorringen uit uwen buit. Want de Ismaëlieten<note n="749">Verzamelwoord voor de Bedoeïenen of nomadische volken in 't algemeen (zie VI noot 1), waaronder ook de Madianieten begrepen worden, hoewel dezen juist geen Ismaëlieten waren, vgl. Gen. XXV 2 (‘Madian’) met v. 12-15 aldaar Dezelfde wisseling van ‘Madianieten’ en ‘Ismaëlieten’ vindt men Gen. XXXVII 25, 28, 36. Voor oorringen heeft de grondtekst telkens het woord ‘nezem’, dat zonder verdere aanduiding veeleer ‘neusring’ beteekent (zie Gen. XXIV noot 6); evenwel kunnen neus- èn oorringen bedoeld zijn. Volgens den grondtekst en de Septuag. in v. 24 en 25 gaf elk een ring van zijnen buit af.</note> plachten gouden oorringen te dragen.</verse>
<verse osisID="Judg.8.25"> En zij antwoordden: Zeer gaarne zullen wij ze geven. En zij spreidden eenen mantel op den grond uit en wierpen daarop oorringen van den buit.</verse>
<verse osisID="Judg.8.26"> En het gewicht der opgevraagde oorringen bedroeg duizend zevenhonderd sikkel goud<note n="750">Ruim 28 kilogram. Zoo we het gewicht van een ring op gemiddeld 15 gram schatten, beloopt het getal der gevers bij de 1900. Dit nu pleit tegen de stelling der nieuweren, volgens welke alleen de driehonderd manschappen van Gedeon tegen de Madianieten zouden hebben gestreden en de oproeping en deelneming der VI 35 en VII 23 genoemde stammen, met de VII 1-8 verhaalde voorloopige wegzending, een opzettelijke opsmukking van het verhaal zouden zijn. Voor de onderstelling, dat het getal (1700) vergroot zou zijn, bestaat geen grond.</note>, buiten de sieraden en kleinoodiën<note n="751">Voor sieraden en kleinoodiën heeft de grondtekst: ‘maantjes (v. 21) en oorknoppen’, welke beide sieraden later ook door de Jerusalemsche vrouwen werden gedragen (Is. III 18, 19).</note> en het purperen kleed, die de koningen van Madian plachten te dragen, en behalve de gouden halsbanden der kameelen<note n="752">Hebr. ‘en de purperen gewaden, die.... hadden gedragen, en behalve de ketenen aan de halzen hunner kameelen’. Van de ‘maantjes’ der koninklijke kameelen, die waarschijnlijk aan de ketenen waren bevestigd, werd reeds v. 21 gewaagd. De zin van het tweede halfvers schijnt te zijn, dat behalve de gouden ringen, die hem op zijn verzoek werden geschonken, aan den veldheer nog een gedeelte van den buit toekwam bestaande in voorwerpen als de hier genoemde; vgl. V 30.</note>.</verse>
<verse osisID="Judg.8.27"> En Gedeon maakte daarvan<note n="753">Naar den zin van het Hebr. van het goud der geschonken ringen, vgl. Exod. XXXII 2-4. Evenwel behoeft al dit goud niet gebruikt te zijn voor den ephod, noch zijn andere stoffen voor de vervaardiging van den ephod uitgesloten. Bovendien kan de buit gestrekt hebben ter gereedmaking en versiering van het heiligdom met toebehooren, waarin de ephod geplaatst werd. Vgl. XVII 2-5.</note> een ephod<note n="754">Volgens sommigen een Jahwebeeld of een altaar. Evenwel is zoodanige beteekenis nergens zeker. De gewone beteekenis van ephod is een priesterlijk kleed. Een zeer kostbare ephod was het voornaamste kleedingstuk van den hoogepriester; zie Exod. XXVIII 6-14 en XXXIX 2-5 met de aanteekeningen; anderen droegen een linnen ephod; vgl. I Reg. II 18, XXII 18; II Reg. VI 14; I Par. XV 27 Hebr. tekst. Uit de twee laatste plaatsen, waar koning David een ephod draagt bij het overbrengen der Ark, blijkt dat het niet uitsluitend een levietisch kleedingstuk was, maar toch een godsdienstig karakter droeg. Oud-Egyptische gedenkstukken hebben meer licht verspreid over den vorm van den hoogepriesterlijken ephod. Het eigenlijke kleedingstuk was één breede band, die als een rijglijf het lichaam omsloot van het midden van den buik tot onder de oksels. De ‘chesjeb’ (gordelband), waarvan o.a. Exod. XXVIII 8 sprake is (zie de noot aldaar), hield het benedeneinde van den ephod om het lichaam vast. De twee ‘schouderstukken’ (liever schouderbanden) van Exod. XXVIII 7 (noot aldaar) waren niets anders dan twee draagbanden of galgen, elk uit twee stukken bestaande, die, vóór en achter aan den ephod bevestigd, aan de voorzijde van den schouder aan elkander werden vastgehecht door een in goud gezetten edelsteen; elke van die twee edelsteenen droeg de namen van zes stammen van Israël. Boven den ephod en tusschen de twee draagbanden bleef op de borst ruimte voor het borstschild of rationale judicii (zie Exod. XXVIII noot 11), dat van boven door twee gouden kettingen aan de aanknoopingspunten der schouderbanden werd bevestigd en beneden door blauwe banden aan den bovensten rand van den ephod. - Daar het rationale bij de Israëlieten het middel der godspraak was, zal Gedeon, om dit middel zelf te bezitten, juist een ephod met een op dat van den hoogepriester gelijkend borstschild vervaardigd hebben, ten einde te kunnen zeggen, dat niet hij, maar Jahwe, door bemiddeling van dat rationale, door hem regeerde, vgl. noot 24. Ook elders wordt als middel der godspraak niet uitdrukkelijk het rationale genoemd, maar slechts de ephod, waarmede het verbonden was; I Reg. XIV 18 (waar in verband met v. 3 en volgens de Septuagint ‘ephod’ in plaats van ‘ark’ moet gelezen worden), XXIII 6-9, XXX 7; Os. III 4 (zie de noot aldaar); vgl. hierna XVII 5.</note> en plaatste<note n="755">Dat het hier voorkomende werkwoord jatzag niet met ‘oprichten’ behoeft vertaald te worden, gelijk sommigen willen, die den ephod van Gedeon voor een godsbeeld of een altaar houden, blijkt uit VI 37, waar dit werkwoord gebruikt wordt bij de vacht, die op den grond wordt ‘gelegd’. Vermoedelijk in het heiilgdom van ‘Jahwe Sjalôm’ (zie VI noot 20) werd door Gedeon te Ephra een eeredienst ingesteld, waarbij hij dezen ephod, als middel voor de godspraak, dezelfde rol wilde laten spelen als die van het nationale heiligdom te Silo. De oprichting van zulk een eeredienst, waardoor hij het uitsluitend recht van den hoogepriester te Silo miskende, strekte Gedeon en geheel zijn huis ten verderve.</note> dien in zijne stad Ephra. En geheel Israël boeleerde daarmede<note n="756">Hebr.: ‘boeleerde den ephod achterna’, gewone uitdrukking voor afgodische, althans door de Wet verboden vereering. Door het heiligdom te Ephra werden de Israëlieten van het eenig wettige heiligdom te Silo vervreemd, en misschien lag het tevens in de bedoeling van Gedeon de overige Israëlieten van het grondgebied van zijn ijverzuchtigen broederstam Ephraïm, waartoe Silo behoorde, zooveel mogelijk verwijderd te houden. Overigens kon eene door een onwettigen ephod bewerkstelligde godspraak geen echte godspraak zijn, maar moesten er verkeerde invloeden in het spel komen, gericht tegen den éénen waren God van Israël, waarvan bijgeloovige en afgodische gebruiken noodwendig het gevolg waren.</note>, en hij werd Gedeon en geheel zijn huis ten verderve.</verse>
<verse osisID="Judg.8.28"> Madian nu werd vernederd voor de kinderen van Israël, en zij vermochten hunnen nek niet meer op te heffen; maar het land had veertig jaar rust, terwijl Gedeon aan het hoofd stond<note n="757">Hebr.: ‘in de dagen van Gedeon’; vgl. III 11, 30. Volgens het gewone schema zou op v. 28 terstond v. 33-35 moeten volgen; vgl. II 18 met 19, III 11 met 12, III 30 met IV 1 (zie III noot 47), IV 24 en V 31 met VI 1. De verzen 29-32 zijn door den schrijver uit zijne bronnen hier tusschengevoegd om hoofdstuk IX voor te bereiden.</note>.</verse>
<verse osisID="Judg.8.29"> Zoo ging dan Jerobaäl, de zoon van Joas, heen en woonde in zijn huis<note n="758">Dit vers sluit blijkbaar niet aan bij v. 27, maar volgde in de oude bron, waaruit de schrijver putte, op het verhaal van Gedeon's krijgstocht.</note>;</verse>
<verse osisID="Judg.8.30"> en hij had zeventig zonen, die uit zijne lenden zijn voortgekomen<note n="759">Vgl. Gen. XXXV 11, XLVI 26; Exod. I 5.</note>, want hij had meerdere vrouwen.</verse>
<verse osisID="Judg.8.31"> Zijne bijvrouw nu, die hij te Sichem had<note n="760">Deze behoorde niet tot de meerdere vrouwen van v. 30, die hij in zijn huis (v. 29) had. Zij woonde te Sichem en was vermoedelijk eene Chanaänietische (met welke het huwelijk verboden was), reden waarom zij IX 18 door Joatham verachtelijk eene ‘slavin’ van Gedeon wordt genoemd. Hier is waarschijnlijk sprake van eene verbintenis, die men ‘sadîka-huwelijk’ noemt, waarbij de vrouw in het ouderlijk huis blijft wonen en de kinderen bij het geslacht der moeder worden geteld; vgl. XIV noot 16 en XV noot 1. Daarom kan het bestanddeel melech in den naam haars zoons Abimelech (‘mijn vader is de Koning’) den Baäl aanduiden, die den bijnaam Melech (Moloch) droeg (vgl. de Israëlietische namen Abi-El en Abi-Jahu of Abi-Ja, ‘mijn vader is God of Jahwe’), zoodat deze naam geen ‘koningschap’ van Gedeon behoeft aan te duiden; volgens anderen is Melech hier een bijnaam van Israël's God (vgl. v. 23).</note>, baarde hem eenen zoon met name Abimelech.</verse>
<verse osisID="Judg.8.32"> En Gedeon, de zoon van Joas, stierf in goeden ouderdom en hij werd begraven in het graf van zijn vader Joas te Ephra van het geslacht Ezri<note n="761">Hebr.: ‘in Ophra van Abiëzer’, evenals VI 24.</note>.</verse>
<verse osisID="Judg.8.33"> Nadat echter Gedeon gestorven was, wendden zich de kinderen van Israël af<note n="762">Van den waren God; toevoegsel van de Vulgaat.</note> en boeleerden met de Baäls. En zij maakten een verbond met Baäl, dat hij hun ten god zou zijn<note n="763">Hebr.: ‘En zij maakten zich den Verbonds-Baäl (Baäl-berith) tot god’ (vgl. IX 4); IX 46 staat daarvoor ‘de Verbondsgod’ (El-berith). De zin zal zijn: de Baäl, onder wiens aanroeping zijne vereerders (waarschijnlijk de Sichemieten en Israëlieten) een verbond hadden gesloten en die daarom ‘Baäl-berith’ genoemd werd. De verschillende Baäl's werden door hunne bijnamen onderscheiden; vgl. bv. III noot 7.</note>.</verse>
<verse osisID="Judg.8.34"> En zij dachten niet aan den Heer, hunnen God, die hen verlost had uit de handen van al hunne vijanden in het rond<note n="764">Vgl. III 7.</note>;</verse>
<verse osisID="Judg.8.35"> en zij bewezen geen barmhartigheid<note n="765">Hebr.: ‘geen liefde’, d.i. dankbaarheid; dit blijkt uit het volgende hoofdstuk. Gedeon had de uitsluitende heerschappij van Jahwe nog hoog gehouden, doch de overgang van net onwettige Jahwe-heiligdom te Ephra tot dat van Baäl-berith was slechts een stap, en zoo strekte de door hem gemaakte ephod ‘hem en zijn huis ten verderve’. Nochtans waren de van God afvallende Israëlieten daardoor niet verontschuldigd. De algemeene spreekwijze de kinderen van Israël (v. 33) wil niet bepaald zeggen dat alle stammen van Israël zich aan den Baälsdienst schuldig maakten, waaraan - althans wat de vereering van Baäl-berith betreft - vooral die van Midden-Palestina zich overgaven.</note> aan het huis van Jerobaäl-Gedeon voor al het goede, dat hij aan Israël gedaan had.</verse>
</chapter>
<chapter osisID="Judg.9">
<title>Hoofdstuk IX.</title>
<p>Abimelech, steun vindend bij de verwanten zijner moeder, vermoordt zijne broeders te Ephra en wordt koning te Sichem (v. 1-6). Zijn broeder Joatham, die aan de slachting ontkomen is, verwijt door het verhaal eener fabel den Sichemieten hunne onderwerping aan Abimelech en wijst hen op de onwaardigheid van dezen, beiden den ondergang toewenschend (v. 7-20), en vlucht naar Bera (v. 21) Na drie jaren vallen de Sichemieten van Abimelech af; opstand van Gaäl (v. 22-29). Abimelech verslaat Gaäl (v. 30-41), richt onder de Sichemieten een bloedbad aan, verwoest hunne stad en verbrandt hun vestingtoren (v. 42-49); hij vindt echter zelf een smadelijken dood bij Thebes, zijn rechtmatige straf (v. 50-56), gelijk ook de Sichemieten hunne straf hadden ontvangen (v. 57).</p>
<verse osisID="Judg.9.1"> Abimelech nu, de zoon van Jerobaäl, ging naar Sichem tot de broeders zijner moeder<note n="766">De bloedverwanten zijner moeder behoorden vermoedelijk tot de overgebleven Chanaänietische bevolking van Sichem (v. 28), vgl. VIII noot 36; het blijkt dat zij een aanzienlijk en invloedrijk geslacht vormden en dat de Israëlieten met hen en de overige heidensche inwoners van Sichem in vrede leefden; vgl. de in hoofdst. I beschreven toestanden alsook VIII noot 39.</note> en sprak tot hen en tot het gansche geslacht van het vaderhuis zijner moeder, zeggende:</verse>
<verse osisID="Judg.9.2"> Spreekt tot alle mannen van Sichem<note n="767">Hebr.: ‘alle heeren (d.i. de voorname burgers) van Sichem’. Bij de toespraak van Abimelech vgl. VIII noot 24. Uit zijne woorden blijkt wel is waar, dat Gedeon ‘heerschte’ over Sichem en omstreken; maar dat na zijnen dood zijn gezag zou overgaan op al zijne zonen, is eene gedachte, die Abimelech wellicht geopperd heeft om de aandacht op zich zelven te vestigen.</note>: Wat is u beter: dat zeventig mannen over u heerschen, alle zonen van Jerobaäl, dan dat één man heerscht? En bedenkt ook, dat ik uw gebeente en uw vleesch ben<note n="768">D.i. uw bloedverwant, wat de andere zonen van Gedeon niet waren.</note>.</verse>
<verse osisID="Judg.9.3"> En de broeders zijner moeder spraken over hem tot alle mannen van Sichem al deze woorden en deden hun hart neigen tot Abimelech, zeggende: Hij is onze broeder.</verse>
<verse osisID="Judg.9.4"> En zij gaven hem een gewicht aan zilver van zeventig (sikkel) uit den tempel van Baäl-berith<note n="769">Zie VIII noot 39. Daar de tempels in de oudheid niet alleen een eigen, heiligen, schat hadden, maar ook dienden als bewaarplaatsen van openbare en persoonlijke schatten, is het onzeker of het zilver (ongeveer een kilo), dat aan Abimelech gegeven werd, ‘heilig’ of profaan geld was.</note>. En hij huurde daarvoor berooide en zwervende<note n="770">Hebr.: ‘loszinnige en vermetele’. Voor den spotprijs van zeventig sikkel zilver kon hij geene lijfwacht van fatsoenlijke mannen krijgen.</note> lieden, die hem volgden.</verse>
<verse osisID="Judg.9.5"> En hij kwam in het huis zijns vaders te Ephra en doodde zijne broeders, de zonen van Jerobaäl, zeventig man, op éénen steen<note n="771">Evenals offerdieren, vgl. I Reg. XIV 33 volg., misschien ter eere van Baäl-berith. Bij deze menschenslachting vgl. IV Reg. X 7, 11, 14, 25 en XI 1. Uit v. 24 blijkt, dat hij ook bij deze euveldaad door sommige ‘heeren van Sichem’ werd gesteund. Het op eenen steen vergoten en daardoor onbedekt gebleven bloed riep daarenboven op bijzondere wijze om wraak; vgl. Ezech. XXIV 7 en de noot, met de daar aangehaalde plaatsen. Zie hierna noot 27.</note>; doch Joatham, de jongste zoon van Jerobaäl, bleef over, want hij was verborgen.</verse>
<verse osisID="Judg.9.6"> En alle mannen van Sichem, benevens alle bewoners der stad Mello<note n="772">Hebr.: ‘en geheel het huis Millo’ (Beth-Millo), evenals v. 20, vermoedelijk eenzelvig met den ‘toren (burcht) van Sichem’ v. 46 en 49; Mello was ook de naam van eene sterkte te Jerusalem (II Reg. V 9; III Reg. IX 15, 24, XI 27; II Par. XXXII 5), die volgens IV Reg. XII 20 (Hebr. 21) ook ‘Beth-Millo’ schijnt genoemd te zijn.</note> kwamen bijeen; en zij gingen heen en stelden Abimelech tot koning aan bij den eik, die te Sichem stond<note n="773">In het Hebr. staat na eik het woord ‘moessab’ (eig. ‘oprichting’, waarnaar Vulg.: die.... stond), waarin men een verbastering ziet van ‘masseba’ (gedenk- of wij-steen), zoodat de tekst zou luiden: ‘bij den eik van (bij) den gedenksteen, die te Sichem is’. Vgl. Jos. XXIV 26 en noot 14 aldaar; doch zie hierboven II noot 4 (‘Silo’ voor ‘Sichem’).</note>.</verse>
<verse osisID="Judg.9.7"> Toen men dit aan Joatham had medegedeeld, ging hij op een top van den berg Garizim<note n="774">Waarschijnlijk op een terrasvormige, vooruitspringende rots aan de noordelijke helling van den Garizim boven de tegenwoordige tuinen ten zuiden van Sichem, van welk punt men goed verstaanbaar kan spreken. De oude stad lag waarschijnlijk dichter aan die helling dan het tegenwoordige Nabulus. Joatham zal daarvoor een tijd gekozen hebben, waarop Abimelech niet te Sichem was (vgl. v. 31 en 41), en de voornaamste ‘heeren van Sichem’ (zie noot 2) op die eigenaardige plaats als bij verrassing hebben doen samenroepen, om daarna gemakkelijk te kunnen ontsnappen (v. 21).</note> staan, verhief zijne stem en sprak: Hoort naar mij, mannen van Sichem, opdat God<note n="775">Niet ‘de Heer’ (Jahwe), omdat er onder zijn gehoor heidenen waren. Volgens sommigen wijst dit ‘Elohim’ (God) op eene elohistische bron.</note> naar u hoore!</verse>
<verse osisID="Judg.9.8"> Eens gingen de boomen heen om een koning over zich te zalven. En zij zeiden tot den olijfboom: Wees koning over ons!</verse>
<verse osisID="Judg.9.9"> Doch deze antwoordde: Kan ik wel afzien van mijne vettigheid, die goden en menschen gebruiken<note n="776">Hebr.: ‘in mij prijzen’. Ook bij de offers werd olijfolie gebruikt; overigens houde men bij de uitdrukking goden en menschen in het oog, dat Joatham eene, waarschijnlijk reeds bestaande, fabel verhaalt. Evenwel leest men beter met sommige oude vertalingen: ‘door welke men goden en menschen eert’, wat ook nog de Hebr. tekst schijnt gehad te hebben, die aan de Vulgaat ten grondslag ligt.</note>, en komen om boven de andere boomen te worden gesteld<note n="777">Hebr.: ‘om over de boomen te zweven’, mijne takken boven hen te doen wuiven (zoo ook v. 11 en 13); zoo de olijfboom dat ging doen, moest hij er van afzien zijne kostbare vruchten te dragen. Schoon beeld van den man, die niet naar verheffing streeft, ten einde in eigen bescheiden gaarde vruchtbaar werkzaam te kunnen blijven.</note>?</verse>
<verse osisID="Judg.9.10"> En de boomen zeiden tot den vijgeboom: Kom, en aanvaard het koningschap over ons!</verse>
<verse osisID="Judg.9.11"> Doch deze antwoordde hun: Kan ik wel afzien van mijne zoetigheid en mijne lekkere vruchten, en heengaan om boven de andere boomen te worden gesteld?</verse> 
<verse osisID="Judg.9.12"> En de boomen zeiden tot den wijnstok: Kom, en wees koning over ons!</verse>
<verse osisID="Judg.9.13"> Doch deze antwoordde hun: Kan ik wel afzien van mijnen wijn, die God en menschen<note n="778">Het Hebr. kan vertaald worden: ‘goden en menschen’, als in v. 9.</note> verblijdt, en mij boven de andere boomen laten stellen?</verse>
<verse osisID="Judg.9.14"> En alle boomen zeiden tot den doornstruik: Kom, en wees koning over ons!</verse>
<verse osisID="Judg.9.15"> En deze antwoordde hun: Zoo gij mij werkelijk<note n="779">Hebr.: ‘in ernst’, zoo gij het werkelijk meent, wat de doornstruik eerst haast zelf niet kan gelooven.</note> koning over u maakt, komt dan en rust in mijne schaduw<note n="780">Die de bladerlooze doornstruik (rhamnus paliurus) niet geven kan; maar na die vereerende aanbieding verbeeldt hij het zich wel!</note>; zoo gij echter niet wilt, dan ga er vuur uit van den doornstruik en verslinde de ceders van den Libanon<note n="781">Zoo gij niet wilt komen, ten bewijze van uwe ernstige meening, dan zal ik doen waartoe ik óók - en nog beter! - in staat ben: u allen, die u ceders van den Libanon noemt en die u gekscherend onder mijne hoede wilt stellen, verslinden door het vuur, dat zoo gemakkelijk in ‘den doornstruik’ ontstoken wordt. Vgl. hierbij Exod. XXII 6 en Is. IX 18.</note>.</verse>
<verse osisID="Judg.9.16"> Nu dan, indien gij op rechte wijze en zondevrij<note n="782">Hebr.: ‘in trouw en rechtschapenheid’; zoo ook v. 19, waar de zin nog verder buiten de logische toepassing der fabel ligt.</note> Abimelech koning over u hebt gemaakt, en indien gij goed hebt gehandeld met Jerobaäl en met zijn huis en hem zijne weldaden vergolden hebt, die voor u streed</verse>
<verse osisID="Judg.9.17"> en zijn leven in de waagschaal stelde om u te verlossen uit de hand van Madian,</verse>
<verse osisID="Judg.9.18"> gij die nu zijt opgestaan tegen het huis mijns vaders en die zijne zonen, zeventig mannen, hebt gedood op éénen steen, en Abimelech, den zoon zijner slavin<note n="783">Zie VIII noot 36. Abimelech, den verachten ‘doornstruik’.</note>, over de inwoners van Sichem tot koning hebt aangesteld omdat hij uw broeder is;</verse>
<verse osisID="Judg.9.19"> zoo gij, zeg ik, recht en onberispelijk hebt gehandeld met Jerobaäl en zijn huis, verheugt u dan heden in Abimelech<note n="784">In de schaduw van den doornstruik!</note>, en hij verheuge zich in u<note n="785">Die onder zijne schutse toch niet tevreden zult zijn.</note>!</verse> 
<verse osisID="Judg.9.20"> Maar zoo gij slecht hebt gehandeld, dan ga er vuur van hem uit en verslinde de bewoners<note n="786">Hebr.: ‘de heeren’.</note> van Sichem en de vesting Mello! En vuur ga uit van de mannen van Sichem en van de vesting Mello en verslinde Abimelech<note n="787">Zoo zullen de ‘boomen’ in brand geraken door het vuur van den ‘doornstruik’ en zal deze wederom door het vuur van de hem omringende boomen verslonden worden. Het eerste gedeelte van deze profetie ging letterlijk in vervulling, zie v. 49.</note>!</verse>
<verse osisID="Judg.9.21"> Toen hij dit gezegd had, vluchtte hij en ging naar Bera<note n="788">De ligging van dit Bera (Hebr. Beër), waar Joatham veilig was voor Abimelech, is niet bekend. Men denkt aan het tegenwoordige el-Bireh, drie uur gaans ten N. van Jerusalem, dat door velen ook met Beroth (Jos. IX 17) vereenzelvigd wordt.</note>, en hij woonde aldaar uit vreeze voor zijnen broeder Abimelech.</verse>
<verse osisID="Judg.9.22"> Zoo regeerde dan Abimelech drie jaar over Israël<note n="789">Waarmede niet gezegd is, dat zijn gezag zich werkelijk over geheel Israël uitstrekte, vgl. III noot 22 en VIII noot 41. Volgens den grondtekst ‘heerschte’ hij, niet als wettig koning (v. 6), maar als machthebber.</note>.</verse>
<verse osisID="Judg.9.23"> En de Heer<note n="790">Hebr.: ‘Elohim’, God, waaruit men afleidt, dat dit ontleend is aan eene elohistische bron, vgl. v. 56 (zie ook noot 10 en 52). Aangaande het ‘zenden’ (los- of vrijlaten) door God van een boozen geest (hier dien van tweedracht) vgl. III Reg. XXII 19 volg. en de aanteekening aldaar. - De voornaamste fout van Abimelech schijnt geweest te zijn, dat hij zich na zijne verheffing weinig of niet om Sichem heeft bekommerd, waar hij niet eens zijn verblijf hield.</note> zond een boozen geest tusschen Abimelech en de inwoners van Sichem, en zij begonnen hem te verafschuwen<note n="791">Hebr.: ‘en zij handelden trouweloos tegen Abimelech’.</note></verse>
<verse osisID="Judg.9.24"> en de misdaad van het dooden der zeventig zonen van Jerobaäl en het vergieten van hun bloed te werpen<note n="792">De grondtekst heeft veeleer den zin, dat het de bedoeling der goddelijke Voorzienigheid was, den moord op zijne broeders aan Abimelech te vergelden en hun bloed op hem en zijne handlangers te doen neerkomen.</note> op hunnen broeder Abimelech en op de andere hoofden van Sichem, die hem hadden geholpen.</verse>
<verse osisID="Judg.9.25"> En zij legden lagen tegen hem boven op de bergen; en terwijl zij op zijne komst wachtten<note n="793">De woorden terwijl.... wachten zijn een verklarend toevoegsel van de Vulgaat. Sichem was een middelpunt van verkeer, waar meerdere heerwegen samenliepen. De Sichemieten nu plunderden de aankomenden, ten nadeele vooral van Abimelech, aan wien dezen cijns en tolgelden opbrachten. - Naar de volgorde der feiten moet op v. 25 volgen misschien v. 41 a en verder v. 42-44; zie noot 46.</note>, pleegden zij rooverijen en plunder- den de voorbijgangers. En het werd aan Abimelech gemeld.</verse>
<verse osisID="Judg.9.26"> Intusschen kwam Gaäl, de zoon van Obed, met zijne broeders over naar Sichem. En bij diens komst werden de bewoners van Sichem bemoedigd<note n="794">Hebr.: ‘En de heeren van Sichem vertrouwden op hem’. Van dezen Gaäl is van elders niets bekend; hij was blijkbaar een gelukzoeker, die in troebel water trachtte te visschen. - In historische volgorde komt de geschiedenis van Gaäl (v. 26-40, 41 b) waarschijnlijk eerst na v. 44.</note>;</verse>
<verse osisID="Judg.9.27"> en zij gingen uit, het veld in, verwoestten de wijngaarden en traden de druiven; en zij vormden reien van zangers en gingen in het heiligdom van hunnen god, en onder brasserij en drinkgelagen<note n="795">In den grondtekst is er geen sprake van verwoesten, maar oogsten en persen zij de druiven, en zoo vierden zij nu het oogstfeest met een offermaal in den tempel, waarbij Gaäl in de godsdienstige gemeenschap der Sichemieten werd opgenomen (vgl. Gen. XXXI 46 en 54; Exod. XVIII 12). - Na v. 44 wordt de opwinding tegen Abimelech en de taal van Gaäl (v. 28-29a) beter verklaarbaar.</note> vloekten zij Abimelech,</verse>
<verse osisID="Judg.9.28"> terwijl Gaäl, de zoon van Obed, riep: Wie is Abimelech, en wat is Sichem, dat wij hem zouden dienen? Is hij niet de zoon van Jerobaäl, en heeft hij niet Zebul, zijnen slaaf, aangesteld over de mannen van Emor, den vader van Sichem? Waarom dan zullen wij hem dienen<note n="796">Uit de woorden van Gaäl kan men opmaken, dat hij geen Israëliet was, maar behoorde tot het geslacht van Emor, den vader van Sichem (vgl. Gen. XXXIII 19, XXXIV 2, 6, 8), den stamvader der Sichemieten. De zin zijner woorden is naar de Vulg.: ‘Wat is Abimelech, en wat daarentegen Sichem (hetzij de stad of de stamvader)? Waarom zouden de vrije burgers van Sichem hem dienen? Is hij niet de zoon van een Israëliet, die onzen Baäl bestreed? (Zie VI noot 31.) En hij regeert niet eens persoonlijk over Sichem, maar zijnen dienaar Zebul stelde hij aan over de vrije mannen van Hemor. Waarom dan zouden wij hem dienen?’ Het Hebr. heeft: ‘.... en is niet Zebul zijn beambte? Dient (liever) de mannen van Hamor (mij bijv.!) .... En waarom zouden wij (met nadruk) hèm dienen?’ Evenwel leest men beter met de Chaldeesche en de Syrische overzetting: ‘Zijn niet Abimelech (vóór zijn koningschap) en zijn beambte Zebul onderdanen geweest van de mannen van Hamor (die dan onder Gedeon het zelfbestuur hadden gehouden)..., en waarom zouden wij (omgekeerd) hem (nu) dienen?’</note>?</verse>
<verse osisID="Judg.9.29"> Och dat iemand dit volk in mijne hand gaf, om Abimelech uit den weg te ruimen! En men zeide tot Abimelech: Verzamel een talrijk heer, en kom<note n="797">Hebr.: ‘En hij zeide tot Abimelech: Vermeerder uw leger en trek (ten strijde) uit’. Ook als pocherij, zooals zij gewoonlijk verklaard worden (de Sept. vertaalt daarom: ‘en ik zal, d.i. zou, zeggen’), passen deze woorden slecht in den mond van Gaäl tot den afwezigen Abimelech. De Vulgaat legt ze daarom terecht aan Zebul in den mond (‘enim’ want v. 30). Zij zijn van het einde van v. 31, waar zij thuis behooren, hierheen gekomen door de hand van iemand, die het ‘vermeerder uw leger’ in de boodschap van Zebul niet begreep, maar zooveel te beter als snoeverij van Gaäl: ‘maak uw leger nog maar grooter’. Inderdaad heeft dit ‘vermeerder’ geen zin tenzij nà den in v. 42-44 verhaalden overval; vgl. de ‘vier benden’ en ‘al het volk dat bij hem was’ van v. 34 tegenover de ‘drie benden’ en ‘het volk’ van v. 43.</note>!</verse> 
<verse osisID="Judg.9.30"> Want<note n="798">Hebr. ‘en’, zie noot 32. Zebul schijnt met de oproerige ‘heeren van Sichem’ op goeden voet te hebben gestaan, hoewel hij zich tegenover Abimelech een trouw dienaar veinsde. Door Gaäl in zijne eigene heerschzuchtige plannen gestoord, werd hij zeer toornig en verklaagde dezen bij Abimelech.</note> toen Zebul, de stadsoverste, de woorden van Gaäl, den zoon van Obed, vernam, werd hij zeer toornig,</verse>
<verse osisID="Judg.9.31"> en hij zond heimelijk<note n="799">Het Hebr. woord ‘btharma’, dat hier alleen voorkomt, is van zeer onzekere beteekenis. De verklaring en vertaling (heimelijk, ‘met list’), die men er van geeft, zijn gewaagd en onwaarschijnlijk. Een Grieksche vertaling heeft: ‘met geschenken’, wat de lezing ‘btheroema’ onderstelt. Nu mist men in dit verhaal den naam der plaats, waar Abimelech vertoefde, en daar die plaats volgens v. 41 ‘Aruma’ heette, vermoedt men hier als oorspronkelijke lezing b-Aroema ‘in Aruma’, te eer omdat de Aleph (a) en de Thaw (th) in het oude Hebreeuwsche schrift gemakkelijk verwisseld werden. De tekst luidt dan: ‘.... tot Abimelech te Aruma’. De vermelding van Abimelech's verblijfplaats, die in v. 41 staat, dient hieraan evenwel vooraf te gaan.</note> boden tot Abimelech met de tijding: Zie, Gaäl, de zoon van Obed, is met zijne broeders te Sichem gekomen en neemt de stad tegen u in<note n="800">Hebr.: ‘zij belegeren de stad tegen u’, waarvoor men met geringe tekstverandering beter leest: ‘zij zetten.... tegen u op’. - Hierna verwacht men de woorden: ‘Nu dan (v. 32), vermeerder uw leger en trek uit (v. 29), en maak u in den nacht op’ (v. 32). De woorden in v. 29: ‘en hij zeide tot Abimelech’ (zie noot 32) zijn waarschijnlijk niet oorspronkelijk.</note>.</verse>
<verse osisID="Judg.9.32"> Nu dan, maak u in den nacht op met het volk, dat bij u is, en verberg u in het veld,</verse>
<verse osisID="Judg.9.33"> en doe dan in den vroegen morgen bij zonsopgang een aanval op de stad. Als hij dan met zijn volk tegen u uittrekt<note n="801">Hier is blijkbaar sprake van een vijandig uittrekken van Gaäl met zijn volk tegen Abimelech, die vooraf tegen de stad optrekt; in v. 42-43 daarentegen van een aanval der in hinderlaag liggende troepen van Abimelech op het niets vermoedende volk, dat ‘uitging naar het veld’. Hieruit volgt ten eerste, dat wij hier niet, zooals de nieuweren willen, met twee verschillende verhalen van dezelfde gebeurtenis te doen hebben; doch ten andere ook, dat het v. 42-44 verhaalde veeleer vóór dan na den strijd met Gaäl moet hebben plaats gehad.</note>, doe hem wat gij kunt.</verse>
<verse osisID="Judg.9.34"> Abimelech maakte zich dus met geheel zijn leger des nachts op<note n="802">Van Aruma, dat dus in de nabijheid van Sichem lag. Met geheel zijn leger. Hebr.: ‘en al het volk, dat (te Aruma) bij hem was’; vgl. noot 32. En legde enz., Hebr.: ‘en zij legden zich in vier afdeelingen in hinderlaag tegen Sichem’. Het is hier om de stad te doen, niet om het volk op het veld zooals in v. 43; en na Gaäl verslagen te hebben, zal hij de stad, die thans tegen hem in openlijken opstand was (waar had anders Gaäl zijn krijgsvolk vandaan? vgl. v. 29), niet in den steek hebben gelaten.</note> en legde bij Sichem op vier plaatsen troepen in hinderlaag.</verse> 
<verse osisID="Judg.9.35"> En Gaäl, de zoon van Obed, trok uit, en hij stond bij den ingang der stadspoort. Toen rees Abimelech en geheel het leger, dat met hem was, uit de hinderlaag op<note n="803">Men stelle zich den stand van zaken als volgt voor: Abimelech was na den v. 42-44 verhaalden overval naar Aruma teruggekeerd. De Sichemieten, nog meer verbitterd, hadden Gaäl met open armen ontvangen, en Gaäl had zich bij gelegenheid van het wijnoogstfeest die oproerige stemming ten nutte gemaakt. Zebul, die door de omstandigheden genoopt werd een dubbelzinnige rol te spelen, haalde Gaäl over om Abimelech te Aruma aan te vallen. Intusschen boodschapte hij dit aan Abimelech, en op den morgen, waarop Gaäl zoude uittrekken, lag Abimelech reeds bij Sichem in hinderlaag. Zebul, vriendschap veinzend, vergezelde Gaäl tot aan de stadspoort. Toen waarschijnlijk reeds een groot gedeelte van Gaäl's leger buiten de stad was en hij zelf met Zebul nog aan den ingang der stadspoort stond, rees Abimelech uit de hinderlaag op. Dit had plaats na het einde van den wijnoogst (v. 27), die vermoedelijk bij den overval van v. 42-44 in gang was (noot 46).</note>.</verse>
<verse osisID="Judg.9.36"> En toen Gaäl het krijgsvolk zag, zeide hij tot Zebul: Zie, daar daalt volk van de bergen af. Doch deze antwoordde hem: de schaduwen der bergen ziet gij voor menschen aan, en daardoor wordt gij in dwaling gebracht<note n="804">De woorden en.... gebracht zijn een toevoegsel van de Vulgaat.</note>.</verse>
<verse osisID="Judg.9.37"> En wederom zeide Gaäl: Zie, daar daalt volk af van den Navel des lands, en één troep komt langs den weg, die op den eik uitziet<note n="805">Hebr.: ‘van den weg van den Waarzeggers-(of Toovenaars-)eik’ (elon meʽônenim); andere namen van eiken (of terebinten) bij Sichem zie v. 6 en Gen. XII 6 Hebr. (noot 5 ald.). Door den Navel des lands wordt waarschijnlijk eene hoogte bij Sichem aangeduid; misschien hangt deze naam samen met het feit, dat Sichem ongeveer in het midden ligt van het Westjordaansche land zoowel over de lengte als over de breedte, en zag men de bedoelde hoogte voor het juiste middenpunt aan; vgl. Ezech. XXXVIII 12 en noot 11 ald. Meerdere handschriften van de Septuagint geven als de richting aan, vanwaar de vierde afdeeling kwam: ‘van den heuvel waar de herders (zijn)’.</note>.</verse>
<verse osisID="Judg.9.38"> En Zebul zeide tot hem: Waar is nu uw mond, waarmede gij spraakt: Wie is Abimelech, dat wij hem zouden dienen? Is dit niet het volk, dat gij minachttet? Trek uit en strijd tegen hem<note n="806">Door deze woorden werpt Zebul het masker nog niet af, maar prikkelt hij half spottend Gaäl tot den aanval.</note>!</verse>
<verse osisID="Judg.9.39"> Gaäl rukte derhalve op ten aanschouwen van het volk van Sichem<note n="807">Hebr.: ‘voor het aangezicht der heeren van Sichem’, wat ook kan beteekenen: ‘voor hen uit’, als hun aanvoerder; maar deze zin is hier niet waarschijnlijk.</note> en streed tegen Abimelech.</verse>
<verse osisID="Judg.9.40"> Maar deze joeg hem op de vlucht en dreef hem in de stad<note n="808">Hebr. en Sept.: ‘En Abimelech vervolgde hem en hij vluchtte voor hem’; in de stad is een toevoegsel van de Vulgaat.</note>, en aan zijnen kant sneuvelden er zeer velen tot bij de stadspoort.</verse>
<verse osisID="Judg.9.41"> En Abimelech verbleef<note n="809">Met andere klankteekens (wajjasjab voor wajjesjeb) beteekent het Hebr. woord: ‘keerde terug’ (vgl. noot 34). In deze opvatting zal een redactor de twee zinnen van dit vers hebben omgezet, wat volgens hem de loop der gebeurtenissen eischte. Evenwel behoort deze zin onmiddellijk vóór v. 42 te staan, òf - zoo men ‘keerde terug’ moet lezen - onmiddellijk na v. 44. Ruma, Hebr. ‘Aruma’, vermoedt men in het tegenwoordige el-Ormeh, ongeveer 2 uur gaans ten Z.O. van Sichem; misschien is het Ruma (zoo ook Hebr. ald.) van IV Reg. XXIII 36 hetzelfde.</note> te Ruma, Zebul echter verdreef Gaäl en zijne gezellen uit de stad en liet hen daar niet verblijven<note n="810">Hebr. letterlijk: ‘dreef Gaäl en zijne broeders weg van het verblijven in Sichem’. Een overeenkomstige uitdrukking komt I Reg. XXVI 19 voor. De zin kan zeer goed zijn, dat Zebul aan Gaäl, die naar de stad vluchtte, ‘het verblijf in Sichem ontzegde’, zoodat hij hem belette in de stad terug te keeren. Het is zelfs niet onmogelijk, dat er in plaats van den infinitivus van ‘verblijven’ (sjebeth) oorspronkelijk die van ‘terugkeeren’ (sjoeb) heeft gestaan. Wanneer Gaäl al vluchtende weder in de stad was gekomen, dan had de schrijver, die zijn uitgaan uit de stad zoo levendig schildert, dit wel vermeld, terwijl hij nu, door enkel te zeggen: ‘en hij vluchtte voor hem’, niet onduidelijk te verstaan geeft, dat de man, die trouwens niet te Sichem tehuis behoorde, er niet weer binnenkwam. Bovendien zou hij in het tegenovergestelde geval eenvoudig gezegd hebben: ‘Zebul verdreef hem uit Sichem’. - Welke rol Zebul verder gespeeld heeft, wordt niet gemeld; hij wordt hier voor het laatst genoemd. Men kan aannemen, dat hij met de ‘heeren van Sichem’, met wie hij het gevecht tusschen Abimelech en Gaäl had aangezien en met wie hij alreeds te voren op tamelijk goeden voet moet hebben gestaan (zie noot 33), thans openlijk gemeene zaak maakte en den toegang tot de stad belette, niet alleen aan Gaäl, die zich nu door zijn toedoen in het oog der Sichemieten bespottelijk had gemaakt, maar ook aan Abimelech. Daarom moest deze nog den geheelen dag tegen de stad strijden, zooals in v. 45 gemeld wordt, dat hierbij aansluit.</note>.</verse>
<verse osisID="Judg.9.42"> Den volgenden dag nu ging het volk uit naar het veld<note n="811">Blijkbaar gingen zij niet naar het veld met strijdlustige bedoelingen, anders had er bij moeten staan: ‘om tegen Abimelech (die te Aruma was) te strijden’ of iets dergelijks; maar waarschijnlijk voor den oogst, vgl. v. 27. Nu zou men dit zeker niet doen, wanneer daags te voren Gaäl verslagen was, waarbij zoovelen waren gesneuveld, terwijl men elk oogenblik weder een onverhoedschen aanval van Abimelech te duchten had. Van den anderen kant is het niet aan te nemen, dat Abimelech na de overwinning op Gaäl's leger de in openlijken opstand verkeerende stad met vrede liet en rustig naar Aruma terugkeerde, om dan den volgenden dag, nadat hem eerst nog moest gemeld worden dat het volk naar het veld ging, deze menschen te overvallen en dan meteen de stad in te nemen (v. 45). Uit alles blijkt: 1o. dat Sichem bij deze gelegenheid nog niet openlijk en rechtstreeks tegen Abimelech in opstand was, 2o. dat er van den kant van Abimelech nog geen aanval had plaats gehad. Daarentegen sluit dit verhaal uitmuntend aan bij v. 25, waar aan Abimelech gemeld werd, dat de Sichemieten de omstreken onveilig maakten. Daarbij werd hem tevens medegedeeld, dat het volk den volgenden dag zoude uitgaan naar het veld, een schoone gelegenheid om de Sichemieten voor hun strooperijen te straffen. Abimelech trok des nachts met zijn leger naar de velden (Hebr. ‘het veld’) bij Sichem, waar hij zijne manschappen in drie benden in hinderlaag legde, en overviel daar de niets vermoedende Sichemieten (v. 42-44). Na aldus de bewoners van Sichem naar zijne meening voldoende gekastijd te hebben, trok hij naar Aruma terug. Daarna kwam echter Gaäl in de stad en verwekte een openlijken opstand tegen Abimelech; zie verder noot 38. Na v. 25 verwacht men dan ook iets als de v. 42-44 verhaalde overval; anders heeft het ‘melden’ aan Abimelech van de gepleegd wordende strooperijen geen gevolg en dus het aanstippen van dat ‘gemeld worden’ geen voldoenden grond. Om al deze en verdere in de aanteekeningen verspreide redenen lezen wij den tekst in historische volgorde aldus: v. 25, v. 41 a (‘Abimelech verbleef te Aruma’, zie echter noot 44 aan het einde), v. 42-44, v. 26-29 a, v. 30-31, v. 29 b (zie noot 32 en 35), v. 32-40, v. 41 b, v. 45-49. Wij nemen dus (behalve de onbelangrijke verplaatsing van v. 29 b) alleen aan, dat het stuk v. 42-44, waar v. 41 a mede verbonden was, op een verkeerde plaats in den tekst is gekomen, nl. tusschen v, 41 en v. 45, terwijl het terstond op v. 25 had moeten volgen. Een andere bevredigende oplossing der moeilijkheden is niet mogelijk, ook niet bij de onderstelling van twee bronnen (zie noot 36). Wat de oorzaak is van die verkeerde plaatsing, weten wij niet. Misschien de door iemand opgevatte meening dat Gaäl in de stad was gevlucht en dat hij dus daaruit niet door Zebul kon verdreven zijn zonder dat ook Abimelech òf - hetzij te gelijk met Gaäl hetzij bij zijne uitdrijving door Zebul - zonder strijd in de stad was gekomen (wat met den tekst v. 45 in strijd was) òf eerst weder van Sichem moest zijn afgetrokken (wat dus de eenige mogelijkheid scheen); in deze laatste onderstelling nu werd de vermelding van Abimelech's verblijf (of terugkeer) te Aruma achter de overwinning op Gaäl geplaatst; doch nu moest het verhaal van v. 42-44 mede en - in plaats van de geschiedenis van Gaäl - de gelegenheid worden voor de in v. 45 verhaalde inneming van Sichem.</note>. Toen men dit aan Abimelech had gemeld<note n="812">Staat ook v. 25 en is wegens de scheiding verdubbeld; zie noot 46.</note>,</verse>
<verse osisID="Judg.9.43"> nam hij zijn leger<note n="813">Hebr.: ‘het (krijgs)volk’; zie noot 32 aan het einde.</note>, verdeelde het in drie benden en legde ze in hinderlaag in de velden. En ziende dat het volk uit de stad trok, maakte hij zich op en overviel hen</verse>
<verse osisID="Judg.9.44"> met zijnen troep, en hij rukte tegen de stad op en belegerde haar<note n="814">Hebr. (v. 44 a): ‘En Abimelech en de afdeelingen (beter: de afdeeling). die hij bij zich had, rukten op en gingen staan aan den ingang der stadspoort’, om den lieden de vlucht naar de stad te beletten. Hierna past zeer goed v. 41 a (‘keerde terug’, zie noot 44).</note>. De twee (andere) benden echter vervolgden de door het veld verspreid vluchtende vijanden<note n="815">Hebr.: ‘vielen aan op allen die op het veld waren, en versloegen hen’.</note>.</verse>
<verse osisID="Judg.9.45"> Abimelech nu streed dien geheelen dag tegen de stad; en hij nam haar in, doodde hare bewo- ners en verwoestte haar, zóó zelfs dat hij haar met zout bestrooide<note n="816">Dit vers sluit aan bij v. 41 b. Gaäl was op zijne vlucht door Zebul niet weder in de stad opgenomen en vluchtte verder. Abimelech, wien het meer om Sichem te doen was, vond ook voor zich de stad gesloten (hetzij met of zonder toedoen van Zebul, zie noot 45 aan het einde), doch nam haar in na een dag strijdens tegen de weinige achtergebleven verdedigers. Hij bestrooide de verwoeste stad met zout, als teeken van algeheele en blijvende verwoesting; vgl. Deut. XXIX 23; Jer. XVII 6; Ps. CVI 34. Sichem zal echter wegens zijn gunstige ligging spoedig weder opgebouwd zijn; vgl. III Reg. XII 1 en 25.</note>.</verse>
<verse osisID="Judg.9.46"> Toen de bewoners van den toren van Sichem dit hoorden<note n="817">Hebr.: ‘En alle heeren van den toren van Sichem hoorden het’. Dit behoeft niet te beteekenen, dat zij eerst na de verwoesting van Sichem daarvan hoorden, zoodat ‘Sichemstoren’ (als eigennaam) een plaatsje buiten Sichem zou zijn. De toren (‘migdal’), d.i. de burcht, lag gewoonlijk midden in de stad (vgl. v. 51) en de tempel hoorde bij den burcht; de tempel van Baäl-berith (hier El-berith, misschien door de Israëlieten zoo genoemd, vgl. VIII noot 39), was zonder twijfel in Sichem (vgl. v. 4 en 27) en het bestaan van een anderen tempel van denzelfden god in de nabijheid van Sichem is (vooral als die te Sichem niet genoemd wordt, zooals hier dan het geval zou zijn) niet aan te nemen. De toren van Sichem is de burcht, die v. 6 en 20 ‘Beth-Millo’ genoemd wordt (zie noot 7); het gebruik van verschillende namen wordt toegeschreven aan het samengesteld zijn van hoofdst. IX uit stukken van twee verschillende bronnen (vgl. noot 25). Toen de bewoners van den toren (vgl. v. 51) vernamen, dat de stad in Abimelech's handen was gevallen, vluchtten zij in den tempel. De schrijver van v. 45 (al ware hij dezelfde als die van v. 46) behoefde zijn verhaal van de inneming en verwoesting van Sichem niet te onderbreken, maar brengt dit naar Oostersche gewoonte eerst ten einde, om dan van den burcht en zijne bewoners te verhalen.</note>, gingen zij in den tempel<note n="818">Hebr.: ‘naar de tzeriach van den tempel’. Volgens I Reg. XIII 6, waar dit woord nog voorkomt, moet het eene schuilplaats beteekenen, hier vermoedelijk een kelder of eene soort van crypte onder of aan den tempel, evenwel niet bestand tegen het vuur.</note> van hunnen Berith-god, waar zij een verbond met hem hadden gesloten, en daarvan had de plaats haren naam ontvangen, die zeer sterk was<note n="819">De woorden na Berith-god tot aan het einde van het vers zijn een verklarend toevoegsel van de Vulgaat.</note>.</verse>
<verse osisID="Judg.9.47"> Abimelech nu, hoorende dat de bewoners van den toren van Sichem bijeenverzameld waren,</verse>
<verse osisID="Judg.9.48"> besteeg met al zijn volk den berg Selmon; en hij greep eene bijl, hakte een boomtak af<note n="820">Hebr. ‘boomtakken’. De berg Selmon is niet met zekerheid bekend.</note>, hief dien op en droeg hem op zijn schouder, en hij zeide tot zijne gezellen: Doet ijlings wat gij mij ziet doen!</verse>
<verse osisID="Judg.9.49"> Derhalve hakten zij om strijd takken van de boomen en volgden hun aanvoerder. En zij omringden de sterkte en staken ze in brand; en zoo geschiedde het, dat door den rook en het vuur duizend menschen gedood werden, zoo mannen als vrouwen, van de bewoners van den toren van Sichem<note n="821">Na hun aanvoerder (Hebr. ‘Abimelech’) vervolgt de grondtekst: ‘en zij legden (het hout) op (of tegen) de tzeriach (noot 53) en staken boven hen de tzeriach in brand; en zoo stierven ook alle menschen (waarschijnlijk meest vluchtelingen) van den toren van Sichem, omstreeks duizend mannen en vrouwen’.</note>.</verse>
<verse osisID="Judg.9.50"> Daarna vertrok Abimelech van daar en kwam bij de stad Thebes<note n="822">Het tegenwoordige Toebas, 11 kilom. ten N.O. van Sichem. Ook deze stad was waarschijnlijk evenals Sichem en evenals Bethsan (vgl. I 27), in welks nabijheid het lag, nog voor een groot gedeelte Chanaänietisch.</note>, welke hij omsingelde en belegerde.</verse>
<verse osisID="Judg.9.51"> Er was echter in het midden der stad een hooge<note n="823">Hebr. ‘sterke’.</note> toren, waarheen mannen en vrouwen gelijkelijk waren gevlucht, alsmede alle hoofden der stad; de poort was stevig gesloten en zij stonden op het dak van den toren aan de borstweringen.</verse>
<verse osisID="Judg.9.52"> En Abimelech rukte op tot bij den toren en streed dapper; en naderend tot den ingang, poogde hij er vuur onder te leggen.</verse>
<verse osisID="Judg.9.53"> En zie, eene vrouw wierp een brok molensteen<note n="824">Naar den grondtekst wordt de ‘rijder’ of bovenste molensteen bedoeld; zie hiervoor Deut. XXIV noot 3. Het hier verhaalde feit wordt II Reg. XI 21 herdacht.</note> naar beneden, trof het hoofd van Abimelech en verbrijzelde hem den schedel.</verse>
<verse osisID="Judg.9.54"> En hij riep ijlings zijnen wapendrager en zeide tot hem: Trek uw zwaard en dood mij, opdat men niet zegge, dat ik door eene vrouw gedood ben. En deze volbracht het bevel en doodde hem<note n="825">Aan Abimelech mag de lof niet worden onthouden, dat hij een flink veldheer was en een geestkrachtig man tot in den dood. Jammer dat de vlek van den broedermoord op hem kleefde.</note>.</verse>
<verse osisID="Judg.9.55"> En nadat hij gestorven was, keerden alle Israëlieten, die bij hem waren, naar hunne woonplaatsen terug<note n="826">De ‘manschappen van Israël’ (Hebr.) hadden zich bij Abimelech aangesloten, ook omdat zij kans zagen deze nog voor een deel Chanaänietische streek (zie I noot 22) met dezen bekwamen en geweldigen aanvoerder geheel te onderwerpen</note>.</verse>
<verse osisID="Judg.9.56"> Zoo vergold God het kwaad, dat Abimelech tegen zijnen vader bedreven had door zijne zeventig broeders te dooden.</verse>
<verse osisID="Judg.9.57"> Ook den Sichemieten werd vergolden wat zij hadden gedaan, en over hen kwam de vervloeking van Joatham, den zoon van Jerobaäl.</verse>
</chapter>
<chapter osisID="Judg.10">
<title>Hoofdstuk X.</title>
<p>De rechters Thola (v. 1-2) en Jaïr (v. 3-5). Nieuwe afval (v. 6) en slavernij van Israël onder de Philistijnen en de Ammonieten (v. 7-9). Bekeering tot God (v. 10-16). Voorbereiding tot den oorlog tegen de Ammonieten in Galaäd (v. 17-18).</p>
<verse osisID="Judg.10.1"> Na Abimelech stond als aanvoerder in Israël Thola op, de zoon van Phua, den oom van Abimelech, een man uit Issachar, die woonde te Samir in het gebergte van Ephraïm<note n="827">Voor als aanvoerder van Israël heeft de grondtekst: ‘ter redding van Israël’. Uit welken nood Thola Israël gered heeft, wordt niet gemeld; wellicht duidt de uitdrukking, die gemeenlijk voor het werk des rechters gebezigd wordt, slechts aan dat hij aan het hoofd (van een of meer stammen van Israël) stond, zooals de Vulgaat het dan ook opvat. Oom (van vaderszijde) van Abimelech is vrije opvatting van de Vulgaat voor het Hebr.: ‘zoon van Dodo’; zij nam dit ‘zoon’ ten onrechte als bijstelling van Thola, terwijl het bij Phua behoort, en vatte ‘Dodo’ op in de beteekenis ‘zijn (nl. Abimelech's) oom’ (vgl. I Par. XI noot 8); de eigennaam ‘Doedoe’ komt ook op de Amarna-tabletten voor. Thola en Phua waren ook de namen van twee zonen van Issachar (Gen. XLVI 13; Num. XXVI 23; I Par. VII 1); in een zelfde geslacht keeren dikwijls de namen terug, vgl. boven III noot 24, en evenmin als bij Aod heeft men bij Thola en andere ‘kleine rechters’ het recht om hun persoon en geschiedenis voor verzonnen aan te zien. De uitdrukking na Abimelech wil niet zeggen, dat deze door Thola werd opgevolgd, wat trouwens reeds hierom onwaarschijnlijk is, dat het rechtsgebied van Abimelech zich wel niet tot Issachar zal hebben uitgestrekt. Hij kan reeds onder Gedeon rechter geworden zijn in Issachar en nog na Abimelech zijn ambt hebben bekleed, ofwel is hij misschien eerst eenigen tijd na Abimelech's dood als rechter opgestaan (doch zie ook noot 3); in beide gevallen kan zijne rechtsmacht na Abimelech zich ook buiten Issachar (en de noordelijke stammen?) hebben uitgebreid, voornamelijk over Manasses en Ephraïm; daarom behoeft zijne verblijfplaats Samir in het gebergte van Ephraïm (ter onderscheiding van dat in Juda, Jos. XV 48) niet gezocht te worden in Issachar, tot waar de noordelijke uitloopers van dit gebergte reiken, maar kan hij zich zeer goed in het stamgebied van Manasses of zelfs van Ephraïm hebben gevestigd. Indien Samir, zooals sommigen vermoeden, het tegenwoordige Khirbet-Sammir is, dat iets verder ten Z.O. van Sichem ligt dan el-Ormeh, dan woonde hij inderdaad niet ver van de gewezen verblijfplaats van Abimelech (zie IX noot 44).</note>;</verse>
<verse osisID="Judg.10.2"> en hij richtte Israël drie en twintig jaar lang, en hij stierf en werd begraven te Samir<note n="828">De korte aanteekening van slechts enkele, doch zeer bepaalde bijzonderheden uit de geschiedenis der zoogenaamde ‘kleine rechters’ doen met grond vermoeden, dat de laatste redactor, d.i. de geïnspireerde auteur van het tegenwoordige boek der Rechters, niet over meer bijzonderheden uit goede bronnen kon beschikken, en pleiten voor zijne eerlijkheid en nauwgezetheid.</note>.</verse> 
<verse osisID="Judg.10.3"> Op dezen volgde Jaïr de Galaädiet<note n="829">Hebr.: ‘En na dezen stond Jaïr de Gileadiet op’. Daar Jaïr een Manassietische naam is (zie noot 5), was deze rechter waarschijnlijk uit dien stam (vgl. noot 1) en wel van Oost-Manasses (vgl. noot 6 en XI noot 1). Voor de beteekenis van ‘na dezen’ zie noot 1; ook is het niet onmogelijk, dat dit na, hier en elders, juist geene opvolging in tijd aanduidt, maar alleen in rangschikking van de namen van rechters, die in oude schriftstukken of volksverhalen voorkwamen.</note>, die Israël richtte gedurende twee en twintig jaar.</verse>
<verse osisID="Judg.10.4"> En hij had dertig zonen, die reden op dertig ezelveulens<note n="830">Volwassen jonge ezels. Het rijden op een schoonen ezel was in dien tijd iets voornaams, vgl. V 10 en XII 14.</note> en vorsten waren van dertig steden, welke naar zijnen naam Havoth Jaïr, dat is Jaïrsdorpen, genoemd zijn tot op den huidigen dag, in het land Galaäd<note n="831">Volgens Num. XXXII 41; Deut. III 14; III Reg. IV 13 werden de Jaïrsdorpen genoemd naar Jaïr. ‘zoon (d.i. afstammeling) van Manasses’ (van moederszijde, I Par. II 21-23); vgl. ook Jos. XIII 29-30. Nu is het geheel onaannemelijk, dat deze steden tweemaal denzelfden naam hebben ontvangen van twee verschillende personen, terwijl de beide berichten (eenerzijds onze tekst, andererzijds de overige teksten) slechts éénen naamgever kennen en uitdrukkelijk zeggen dat de eenmaal gegeven naam is bewaard gebleven tot op den huidigen dag. Zoo blijven er twee mogelijkheden over: òf in beide berichten is dezelfde persoon bedoeld, òf de ‘Jaïrsdorpen’ zijn slechts naar één van de twee Jaïr's genoemd. In het eerste geval moet de rechter Jaïr, ‘de Galaädiet’, dezelfde zijn als Jaïr ‘zoon van Manasses’ van bovengenoemde teksten. Waarschijnlijk is dit niet. Men had eene aanduiding daarvan in de teksten te verwachten; zoo zou de schrijver van onzen tekst uit de geslachtslijst van Jaïr (I Par. II 21-22) wel meer hebben medegedeeld, evengoed als van Thola, of toch op de eene of andere wijze hebben te kennen gegeven, dat deze ‘Galaädiet’ dezelfde was als de elders genoemde ‘zoon van Manasses’; en omgekeerd zouden andere teksten (vooral de jongere van I Par.) van de dertig zonen van Jaïr (de Septuag. heeft hier overal het getal 32) wel eenige melding hebben gemaakt, die thans onzen rechter kenschetsend onderscheiden van den ‘zoon van Manasses’ der overige teksten. Blijft de tweede mogelijkheid: twee Jaïr's, naar één van wie de ‘Jaïrsdorpen’ genoemd zijn. Daar de andere teksten eenparig den ‘zoon van Manasses’ op de meest stellige wijze als zoodanig aanwijzen, vervalt onze rechter als de naamgever dier steden. Het is trouwens zeer onwaarschijnlijk, dat steden van Basan, die volgens den ouden tekst van Num. XXXII 41 reeds zeer vroeg door een ouderen Jaïr waren veroverd, zouden genoemd zijn naar een lateren Jaïr, een ‘kleinen rechter’, van wiens krijgsbedrijven in Israël niets bekend was en in wiens tijd de naam ‘tent-dorpen’ (chawwoth van het Arabische chiwa ‘tentenkamp’) voor deze sinds lang door Israëlieten bewoonde vaste steden zeker niet meer passend was, ook niet als spotnaam (Deut. III noot 10). Zoo ligt het vermoeden voor de hand, dat onze tekst geïnterpoleerd is. En de toestand van den tekst bevestigt dit vermoeden. Naar het Hebr. luidt hij zonder zinteekens letterlijk als volgt: ‘En hem waren dertig zonen rijdend op dertig ezelveulens (ʽajarim) en dertig ʽajarim (behoorden) aan hen aan hen gaven zij (gaf men) den naam Jaïrsdorpen tot dezen dag welke (zijn) in het land Gilead’. In de tweede ‘dertig ʽajarim’, die door dubbelschrijving bij vergissing waren ontstaan, ontdekte iemand ‘dertig steden’ (ʽarim). en dat werden dan (in strijd met I Par. II 22, vgl. Num. XXXII noot 13 aan het einde) dertig ‘Jaïrsdorpen’, die daarna met verdere glosseeringen werden voorzien. De dubbelschrijving, waaruit de ‘dertig steden’ zijn ontstaan, is nog handtastelijk; het meervoud ʽajarim voor ʽarim (‘steden’), hoewel het regelmatig gevormd schijnt, komt nooit voor, en om eene woordspeling te verkrijgen, die hier - hoezeer misplaatst - door de uitleggers ter verklaring wordt gezocht, verandert men twee op elkander gelijkende woorden niet in twee gelijke woorden. Volgens een ander vermoeden zou iemand, hier lezende van Jaïr met ‘dertig zonen, rijdend op dertig ʽajarim’, aan den vader der ‘Jaïrsdorpen’ hebben gedacht en zoo zelf de vader geworden zijn van déze dertig steden (ʽarim, waaruit dan later door verschrijving het tweede ʽajarim ontstond). In elk geval is al wat in v. 4 volgt op ezelveulens, waarschijnlijk onecht, en dan vervallen alle moeilijkheden, die deze plaats opleverde. - Mogelijk is ook de onderstelling van sommigen, dat onze tekst een andere traditie boekstaaft dan de overige; in dat geval is de lezer vrij om tusschen de twee Jaïr's, die elk eene traditie voor zich hebben, eene keuze te doen. Met de ingeving der H. Schrift is dit niet in strijd, daar de gewijde schrijvers dergelijke tradities geven voor hetgeen zij zijn.</note>.</verse> 
<verse osisID="Judg.10.5"> En Jaïr stierf en werd begraven in eene plaats met name Camon<note n="832">Eene thans onbekende plaats ten oosten van den Jordaan, waarschijnlijk in Oost-Manasses, waartoe de Jaïrsdorpen behoorden, onder welke of in welker nabijheid de schrijver of interpolator van v. 4 b Camon moet gekend hebben. Sommigen meenen het te vinden in het tegenwoordige Kamm (ten N.O. van Pella), waar nog bouwvallen zichtbaar zijn.</note>.</verse>
<verse osisID="Judg.10.6"> De kinderen van Israël voegden echter nieuwe zonden bij de oude en deden wat kwaad was in de oogen des Heeren, en zij dienden de afgoden: de Baäls en Astarten<note n="833">Vgl. II 11, 13 met de aanteekeningen. Dit vers geeft eene algemeene beschrijving van het verderf, dat na Gedeon en Abimelech allengs weder de overhand nam, en hiermede wordt het derde tijdvak van de geschiedenis der Rechters ingeleid.</note> en de goden van Syrië en van Sidon en van Moab en van de kinderen van Ammon en van de Philistijnen; en zij verlieten den Heer en vereerden Hem niet.</verse>
<verse osisID="Judg.10.7"> En de Heer toornde tegen hen en leverde hen over in de handen der Philistijnen en der kinderen van Ammon<note n="834">Israël werd ten westen door de Philistijnen, ten oosten door de Ammonieten (zie III noot 21) gekweld. De verdrukking door de Ammonieten en de verlossing daarvan wordt het eerst verhaald. De druk der Philistijnen zal langzamerhand, vooral na Jephte, zijn toegenomen.</note>.</verse>
<verse osisID="Judg.10.8"> En zij werden gekweld en hevig verdrukt gedurende achttien jaar, allen die<note n="835">Hebr. ‘En zij verpletterden en verbrijzelden de kinderen van Israël in dat jaar, achttien jaar, alle kinderen van Israël, die’ enz. Achttien jaar past beter achter v. 7, waar het oorspronkelijk ook wel zal gestaan hebben. Volgens de gewone formule zou men ongeveer verwachten: ‘En Hij leverde hen over in de handen der Ammonieten, achttien jaren lang....; en de kinderen van Israël riepen tot den Heer’ enz.; vgl. III 8-9, 13-15; IV 2-3; VI 1-7; XIII 1. De gewijde schrijver heeft hier en verder blijkbaar stukken uit verschillende bronnen bijeengevoegd; ‘in dat jaar’ zal slaan op den tijd, waarin de nood het hoogst gestegen was en zij zich weer tot hunnen God wendden, v. 10 volg. Evenwel is het vermoeden niet onwaarschijnlijk, dat ‘in dat jaar’ ontstaan is uit ‘18 jaar’, met Hebreeuwsche cijferletters geschreven, en dat in den tekst van latere handschriften beide dingen werden opgenomen. Doch zie XI noot 4. De achttienjarige verdrukking betreft de Overjordaansche Israëlieten; dezen woonden in het vroegere land van den Amorrheër, vgl. Num. XXXII 33.</note> over den Jordaan woonden in het land van den Amorrheër, die in Galaäd is,</verse> 
<verse osisID="Judg.10.9"> zoozeer dat de kinderen van Ammon den Jordaan overstaken en Juda en Benjamin en Ephraïm verwoestten<note n="836">Hebr.: ‘om ook tegen Juda.... te strijden’.</note>; en Israël werd hevig gekweld.</verse>
<verse osisID="Judg.10.10"> En zij riepen tot den Heer en zeiden: Wij hebben tegen U gezondigd, daar wij den Heer, onzen God, hebben verlaten en de Baäls gediend hebben.</verse>
<verse osisID="Judg.10.11"> Doch de Heer sprak tot hen: Heb Ik niet, toen de Egyptenaren en de Amorrheërs en de kinderen van Ammon en de Philistijnen,</verse>
<verse osisID="Judg.10.12"> alsook de Sidoniërs en Amalec en Chanaän<note n="837">Voor Chanaän heeft het Hebr. het onwaarschijnlijke ‘Maon’ (zie II Par. XX noot 2), de Septuag. beter: ‘Madian’; achter Ammon heeft Sept. A nog: ‘en Moab’. De vreemd uitziende Hebr. tekst wordt met deze verbeteringen nog het passendst vertaald: ‘Hebben - behalve de Egyptenaren en behalve de Amorrheërs en behalve de kinderen van Ammon en Moab en behalve de Philistijnen - de Sidoniërs en Amalec en Madian u niet verdrukt, zoodat gij tot Mij riept, en heb Ik u toen niet verlost uit hunne hand?’ Waarvan de zin is: Vroeger werdt gij verdrukt in Egypte en bij de intrede in dit land beoorloogd door de Amorrheërs (wat vooral voor de Overjordaansche stammen geldt; vgl. Num. XXI 21-23 en 33 met de parallelplaatsen uit Deut. alsmede hierna XI 19-20), en thans wordt gij in uw land wel is waar door de Ammonieten (en Moabieten) en Philistijnen gekweld; maar.... weet gij niet, dat Ik u, evenals vroeger van de Egyptenaren en Amorrheërs, ook meermalen reeds verlost heb van vijandige volken, die u, evenzeer als nu de Ammonieten en Philistijnen, verdrukten in uw eigen land?’ Misschien echter is te lezen: ‘Heb Ik u niet uitgevoerd uit Egypte?’ (vgl. II 1 en VI 8), en zijn de drie laatste namen van v. 11 later ingelascht. Voor Sidoniërs en Amalec zou men veeleer de namen ‘Chanaän’ (IV 2) en ‘Moab’ (III 12) verwachten. Evenwel was ‘Chanaän’ een te algemeene naam en was de naam der door Barac en Debbora overwonnen ‘Chananeërs’ toentertijd waarschijnlijk, en in den tijd van den schrijver zeker, reeds opgegaan in dien der hun verwante en toen reeds machtige Sidoniërs of Pheniciërs; vgl. ook III noot 5. Amalec was met Moab (III 13) en later met Madian (VI 3) verbonden in den strijd tegen Israël. Moab wordt vermoedelijk bij de vroegere onderdrukkers niet genoemd (evenmin als Ammon, III 13), omdat het thans met Ammon zal hebben samengespannen (zie XI noot 15) en men herhaling van namen (hier ‘Ammon’ en ‘Moab’) wilde vermijden. In de opvatting van de Vulg. en andere overzettingen moet men uit nood voor Ammon verwijzen naar III 13 en voor de Philistijnen naar III 31. Doch wellicht bevatten hier sommige namen zinspelingen op ons onbekende gebeurtenissen.</note> u verdrukten en gij tot Mij riept, u uit hunne handen gered?</verse> 
<verse osisID="Judg.10.13"> En nochtans hebt gij Mij verlaten en vreemde goden vereerd; daarom zal Ik u voortaan niet weder verlossen.</verse>
<verse osisID="Judg.10.14"> Gaat heen en roept de goden aan, die gij verkoren hebt: Zij mogen u redden ten tijde der benauwdheid<note n="838">Vgl. Deut. XXXII 37, 38; Jer. II 28.</note>!</verse>
<verse osisID="Judg.10.15"> En de kinderen van Israël zeiden tot den Heer: Wij hebben gezondigd, Gij moogt ons doen al hetgeen U goeddunkt, maar verlos ons toch nu!</verse>
<verse osisID="Judg.10.16"> Zoo spraken zij en zij deden alle beelden der vreemde goden uit hunne grenzen<note n="839">Hebr.: ‘uit hun midden’. Vgl. Jos. XXIV 23.</note> weg en dienden den Heere God. En Hij bedroefde zich<note n="840">Hebr.: ‘zijne ziel werd ongeduldig’, d.i. Hij kon het niet meer aanzien; schoon beeld van Gods liefdevolle barmhartigheid.</note> over hun lijden.</verse>
<verse osisID="Judg.10.17"> De kinderen van Ammon dan sloegen bij samenroeping hunne tenten op in Galaäd<note n="841">Hebr.: ‘werden opgeroepen en legerden zich in Gilead’ (het land of de stad, zie XII noot 13), waarschijnlijk wegens de nu door Israël gemaakte voorbereidselen tot tegenweer, terwijl het zich verzette tegen nieuwe strooptochten der Ammonieten (vgl. VI 3-4) of de opgelegde schatting weigerde.</note>. En tegen hen verzamelden zich de kinderen van Israël en legerden zich te Maspha<note n="842">Den grondtekst kan men vertalen: ‘En de kinderen van Israël waren verzameld (tegen hen ontbreekt) en gelegerd te ham-Mispa’ (eig. ‘op de Mispa’). Naar den samenhang is te vermoeden, dat Maspha in Galaäd bedoeld is. Evenwel kunnen wij hier ook denken aan ‘den Heuvel’ des heiligdoms te Silo; zie II noot 3. Dat de Israëlieten voor gewichtige aangelegenheden bij het Heiligdom samenkwamen en daar legerden, niet alleen om te bidden, maar ook om te beraadslagen en zich ten strijde voor te bereiden, kan blijken uit XX-XXI; I Reg. VII 5 volg., X 17 volg., XI 3-4 (vgl. de aanteekening op II Reg. XXI 6), XI 14 - XII, XIII 4, 7 volg. Het is niet onwaarschijnlijk, dat zij zulks ook bij deze gelegenheid hebben gedaan, aangezien niet slechts de Oostjordaansche stammen, maar ook Juda, Benjamin en Ephraïm (waartoe Silo behoorde) van de Ammonieten te lijden hadden. Maspha in Galaäd, dat in het aan de Ammonieten meest blootgestelde gebied lag, schijnt hier voor eene bijeenkomst der kinderen van Israël weinig geschikt te zijn. Hoe weinig zeker het is dat hier een Israëlietisch leger gekampeerd was, gereed om den strijd aan te binden, valt op te maken uit den samenhangen uit XII 1-2 (noot 5), waaruit blijkt dat Jephte nog om hulptroepen heeft gevraagd (vgl. XI noot 31). Ter bevestiging van het vermoeden, dat hier eene vergadering bij het Heiligdom bedoeld is, diene de overeenkomst van het hieraan voorafgaande (v. 10-16) met I Reg. VII 3-6, X 18-19, XII 6-11 (vgl. boven VI 8-10 en noot 7 ald.); de eenvoudigste onderstelling is, dat ook in ons geval het volk door een profeet was toegesproken bij gelegenheid van eene vergadering bij het Heiligdom, en dat ook nu de Israëlieten (althans de voornaamsten uit de betrokken stammen) daar vergaderd waren. Dat ook die van Galaäd bij dergelijke gelegenheden ter vergadering togen, zien wij XX 1; en bij een aan het onze gelijk geval (I Reg. XI 1-4), waar Galaäd eveneens door de Ammonieten wordt bedreigd, zien wij de Galaädieten insgelijks raad en hulp zoeken bij eene vergadering in de nabijheid des Heiligdoms (- dat het niet om eene samenspraak met Saül te doen was, blijkt uit v. 4 ald.). Tegen Maspha in Galaäd pleit ook, dat deze plaats hierna (XI 29) tweemaal in hetzelfde vers uitdrukkelijk ‘Mispê-Gilead’ genoemd wordt, als ter onderscheiding van het hier en XI 11 vermelde ‘ham-Mispa’, zooals Maspha in Galaäd op plaatsen, waar het zeker bedoeld wordt, nergens heet. (Gen. XXXI 49 wordt de opgerichte steenhoop ‘ham-Mispa’ genoemd in de uitgesproken beteekenis van ‘de wachthoogte’, en dat daar de stad Maspha zou gelegen hebben is twijfelachtig; vgl. XI noot 32). Zie verder de aanteekeningen op XI 11 en 29.</note></verse> 
<verse osisID="Judg.10.18"> En de hoofden van Galaäd<note n="843">Hebr.: ‘het volk, (de) vorsten van Galaäd’. Het laatste schijnt een verklarende glosse te zijn. - Deze beraadslaging kan op de wellicht te Silo gehouden vergadering hebben plaats gehad.</note> zeiden, een ieder tot zijnen naaste: Wie van ons het eerst den strijd begint tegen de kinderen van Ammon, hij zal hoofdman over het volk van Galaäd zijn.</verse>
</chapter>
<chapter osisID="Judg.11">
<title>Hoofdstuk XI.</title><p>Jephte de Galaädiet (1-.3 wordt tijdens de Ammonietische onderdrukking (v. 4) door de oudsten van Galaäd overgehaald om met een leger tegen Ammon op te trekken (v. 5-10) en door het volk te Maspha tot opperhoofd aangesteld (v. 11). Onderhandeling van Jephte met den koning van Ammon (v. 12-27). Na mislukking daarvan (v. 28) trekt hij naar Maspha in Galaäd (v. 29) en doet de gelofte van een menschenoffer voor het welslagen der onderneming (v. 30-31). Zijn zegevierende tocht (v. 32-33). Zijne dochter gaat hem te gemoet na de zegepraal (v. 34) en wordt het offer van haars vaders gelofte (v. 35-39a), welke gebeurtenis later nog jaarlijks herdacht wordt (v. 39b-.40</p>
<verse osisID="Judg.11.1"> Te dien tijde was Jephte, de Galaädiet, een zeer dapper man en strijder, de zoon eener lichte vrouw en hij was een kind van Galaäd<note n="844">Hij heet de Galaädiet, evenals Jaïr (X 3), omdat hij van het land Galaäd was, dat deels tot Oost-Manasses, deels tot Gad behoorde (Num. XXXII noot 1). Doch terwijl Jaïr vermoedelijk een Manassiet was (zie X noot 3), was Jephte waarschijnlijk van den stam Gad (vgl. v. 34 met noot 32 en Jos. XIII 24, 26). De naam zijns vaders, Galaäd, komt ook I Par. V 14 in den stam Gad als persoonsnaam voor; sommigen meenen, dat Galaäd geen persoonsnaam is (vgl. Jos. XVII noot 2 en 4), maar alleen de naam van zijn stam- of geboorteland, en dat de verhaalde verhouding van Jephte tot zijne broeders slechts eene voorstelling is van zijne verhouding tot zijne landgenooten (vgl. v. 7 en noot 7). Jephte was als Bedoeïenenhoofdman (v. 3) een ‘dappere held’ (Hebr.) geworden en als zoodanig bij zijne stamgenooten bekend.</note>.</verse> 
<verse osisID="Judg.11.2"> Galaäd nu had eene huisvrouw, bij welke hij zonen had. En toen dezen groot geworden waren, joegen zij Jephte weg, zeggende: In het huis onzes vaders kunt gij geen erfgenaam zijn, daar gij van een andere moeder geboren zijt.</verse>
<verse osisID="Judg.11.3"> En hij vluchtte en nam de wijk voor hen en ging wonen in het land Tob<note n="845">Het land Tob (over II Reg. X 6 en 8 zie de aanteekening ald.) lag ten N.O. van Galaäd; ten tijde der Machabeën heette het Tubin, zie I Mach. V 13 en II Mach. XII 17 met de aanteekeningen. - Vgl. Gen. XXI 10.</note>. En berooide mannen, die rooverijen pleegden, voegden zich bij hem en volgden hem als hoofdman<note n="846">De Vulg. geeft den zin van den grondtekst, die alleen heeft: ‘en zij togen met hem uit’.</note>.</verse>
<verse osisID="Judg.11.4"> In die dagen<note n="847">Hebr.: ‘na dagen’, d.i. eenigen tijd later; deze Hebr. uitdrukking kan echter ook beteekenen: ‘na verloop van een jaar’, d.i. het volgende jaar. Dit kan het in den Hebr. tekst van X 8 bedoelde jaar zijn, en de daar minder passende bemerking ‘in dat jaar’ zou dan in de oorspronkelijke bron tot den onderhavigen tekst hebben behoord.</note> streden de kinderen van Ammon tegen Israël.</verse>
<verse osisID="Judg.11.5"> Toen nu hunne aanvallen hevig werden<note n="848">Hebr.: ‘Toen nu de kinderen van Ammon oorlog voerden met Israël’. Dit ziet terug op X 17 (zie noot 15 ald.)</note>, gingen de oudsten van Galaäd<note n="849">Naar het Hebr. is de zin: ‘de oudsten van Galaäd gingen heen’, niet: ‘gingen van Galaäd heen’ (Vulg.). Dit was het gevolg van het te Maspha gepleegde overleg (zie X noot 16); de tekst sluit zakelijk aan bij X 18.</note> heen om Jephte tot hunne hulp uit het land Tob te halen.</verse>
<verse osisID="Judg.11.6"> En zij zeiden tot hem: Kom en wees onze hoofdman, en strijd tegen de kinderen van Ammon!</verse>
<verse osisID="Judg.11.7"> En hij antwoordde hun: Zijt gij het niet, die mij gehaat hebt en mij hebt weggejaagd uit het huis mijns vaders<note n="850">Wat zijne broeders tegen hem hadden misdreven, dat hadden - naar de gewone opvatting in de oudheid - de Galaädieten misdreven; wellicht ook heeft men onder de ‘zonen’ zijns vaders (v. 2) slechts de Galaädieten in 't algemeen te verstaan, zie noot 1.</note>? En nu komt gij tot mij door nood gedrongen?</verse>
<verse osisID="Judg.11.8"> En de hoofden van Galaäd zeiden tot Jephte: Ja, daarom zijn wij thans tot u gekomen, opdat gij met ons zoudt medegaan en strijden tegen de kinderen van Ammon, en opdat gij het hoofd zoudt zijn van al die in Galaäd wonen<note n="851">Hebr.: ‘en gij zult ons ten hoofd zijn, allen bewoners van Galaäd’.</note>.</verse> 
<verse osisID="Judg.11.9"> En Jephte zeide tot hen: Zoo gij inderdaad tot mij zijt gekomen, opdat ik voor u zoude strijden tegen de kinderen van Ammon, en zoo de Heer hen in mijne handen geeft, zal ik dan uw opperhoofd zijn<note n="852">Hebr. bevestigend: ‘dan zal ik (met nadruk) u ten hoofd zijn’.</note>?</verse>
<verse osisID="Judg.11.10"> En zij antwoordden hem: De Heer, die dit hoort, Hij is scheidsrechter en getuige, dat wij onze beloften zullen vervullen<note n="853">Hebr.: ‘Jahwe is (of zij) hoorder (getuige) tusschen ons, zoo wij niet, gelijk gij zegt, zullen doen’. Vgl. Gen. XXXI 49.</note>.</verse>
<verse osisID="Judg.11.11"> Jephte ging derhalve met de hoofden van Galaäd mede, en al het volk stelde hem als opperhoofd<note n="854">Hebr.: ‘als hoofd en vorst’. Deze aanstelling tot vorst over Galaäd geschiedde naar allen schijn op dezelfde plaats, van waar uit de gezanten waren vertrokken en waar het volk verzameld was, nl. te ‘ham-Mispa’ (X 17, vgl. v. 18). De gezanten Waren dan met hem daarheen teruggekeerd. Zie ook noot 31.</note> over zich aan. En Jephte sprak al zijne woorden voor het aangezicht des Heeren te Maspha<note n="855">Naar den samenhang zou hier slechts sprake kunnen zijn van het verbond tusschen Jephte en de hoofden van Galaäd, ofschoon dit in v. 10 reeds bezworen is. Doch de uitdrukking zijne woorden duidt dit verbond niet aan, althans niet hoofdzakelijk. Bedoeld moeten zijn ‘woorden’ van Jephte alléén, die bekend worden ondersteld. Het meest bekende woord van Jephte nu is zijne gelofte (v. 30-31). De versterking ‘al zijne woorden’ maakt deze bedoeling nog waarschijnlijker. Doch dan is v. 11 b hier nietoorspronkelijk, aangezien er van de gelofte van Jephte nog niet gerept is of wordt. Daarom plaatsen meerderen dit halfvers achter v. 29 of (beter) achter v. 31. Degene, die het hier (v. 11) in of bij den tekst schreef, dacht echter, dat Jephte zijne gelofte had uitgesproken bij Jahwe's heiligdom ‘op de Mispa’ (Hebr.), en vermoedde dus ook dat Jephte met de oudsten van Galaäd dáárheen was getogen (zie X noot 16) vóórdat hij te Maspha in Galaäd kwam (v. 29); anders had hij het wel ergens na v. 29 geplaatst. De woorden voor het aangezicht des Heeren te Maspha passen dan ook feitelijk niet bij Maspha in Galaäd. Immers ‘ham-Mispa’ beteekent in deze uitdrukking nooit iets anders dan ‘den Heuvel’ des heiligdoms (zie II noot 3), vgl. hierna XX (v. 1) en XXI (v. 8) alsmede I Reg. VII (v. 6) en X (v. 17) met de aanteekeningen. Volgens sommigen weliswaar zou voor het aangezicht des Heeren hier slechts beteekenen, dat Jahwe als getuige werd aangeroepen (v. 10), evenals op eenige andere plaatsen (b.v. I Reg. XXIII 18), doch de bijvoeging ‘op de Mispa’ stempelt de uitdrukking tot een zuivere plaatsbepaling, en als zoodanig heeft zij overal den zin: ‘bij de verbondsark van Jahwe’. Ons halfvers vindt derhalve ook bij v. 29-31 geen passende plaats. Het is vermoedelijk slechts eene randbemerking van iemand, die te kennen wilde geven, dat voor Jephte, evenals voor de stammen van Israël (XX-XXI) en voor Samuel (I Reg. VII, X), Maspha Jahwe's heiligdom was, en die de bekende gelofte bij het bekende heiligdom afgelegd waande.</note>.</verse>
<verse osisID="Judg.11.12"> En hij zond boden tot den koning der kinderen van Ammon, om uit zijnen naam te zeggen: Wat is er tusschen mij en u, dat gij tegen mij zijt opgetrokken om mijn land te verwoesten<note n="856">Hebr.: ‘te beoorlogen’. Door mij en mijn, hier en verder, verklaart Jephte zich één met zijn volk. - Dat er tusschen Jephte en den koning van Ammon onderhandelingen gevoerd zijn, ligt in den aard der zaak. Het is echter waarschijnlijk, dat de tweede boodschap van Jephte (v. 15-27) - met hare redeneeringen, die aan een bewerking van teksten uit Num. XX-XXIV doen denken, - niet in dezen vorm aan een oude bron ontleend, maar door den lateren schrijver bewerkt is, wellicht in een tijd toen het van belang was het recht van Israël op dit gebied duidelijk in het licht te stellen (vgl. noot 23 aan het einde). Zulk eene manier, om eens anders woorden - altijd in diens geest - te verhalen, behoorde tot de gewoonten der oudheid, en het is niet in strijd met het karakter van een geinspireerd schrijver dergelijke stukken in zijn werk op te nemen.</note>?</verse> 
<verse osisID="Judg.11.13"> En hij antwoordde hun: Omdat Israël mijn land heeft genomen, toen het uit Egypte kwam optrekken, van het Arnon-gebied tot den Jaboc en den Jordaan<note n="857">De beek Arnon, de tegenwoordige Wadi Môdzjib, mondt op het midden van de oostkust der Doode Zee uit, vgl. Num. XXI noot 11. De Jaboc (vgl. VIII noot 6) vloeit in den Jordaan op ongeveer ⅖ van den afstand van de Doode Zee tot de Zee van Tiberias (Genesareth). In Moses' tijd maakte deze streek tusschen den Arnon en den Jaboc (Deut. III 16), welke ten westen door de noordelijke helft van de oostkust der Doode Zee en verder door den Jordaan werd begrensd, terwijl zij ten oosten aan het land der Ammonieten grensde (vgl. Deut. II 19, 37), het Amorrheesche rijk van Hesebon uit, zie Num. XXI noot 22. De Amorrheërs hadden het zuidelijk gedeelte van dit gebied, d.i. de streek van den Arnon tot en met Hesebon (ongeveer ter hoogte van de noordelijke punt der Doode Zee) veroverd op de Moabieten, die naar het zuiden over den Arnon waren teruggedreven (Num. XXI 26), terwijl het noordelijk gedeelte (van de Doode Zee tot den Jaboc) voorheen in het bezit der Ammonieten was geweest, die naar het oosten waren gedrongen. Dit Amorrheesche rijk nu, dat vroeger deels aan de Ammonieten (Jos. XIII 25), deels aan hun broederstam de Moabieten (Gen. XIX 37-38), misschien ook wel eens geheel aan een van beiden of aan beiden gezamenlijk (zie noot 15) had behoord, was door de Israëlieten veroverd (Num. XXI 24), en daarop grondt zich de klacht van den koning van Ammon.</note>; geef het mij nu dan in vrede terug.</verse>
<verse osisID="Judg.11.14"> En Jephte zond door hen opnieuw eene boodschap en droeg hun op tot den koning van Ammon te zeggen:</verse>
<verse osisID="Judg.11.15"> Dit zegt Jephte: Israël heeft niet het land van Moab noch het land der kinderen van Ammon genomen;</verse>
<verse osisID="Judg.11.16"> maar toen zij uit Egypte optrokken, toog het door de woestijn, tot aan de Roode Zee, en het kwam te Cades.</verse>
<verse osisID="Judg.11.17"> En het zond boden tot den koning van Edom<note n="858">De Israëlieten moesten het recht eerbiedigen, dat de Edomieten, Moabieten en Ammonieten als verwante stammen hadden op het toentertijd door dezen bezeten grondgebied (Deut. II 4, 5, 9, 19); en zoo hun door de Amorrheërs ten oosten van den Jordaan de doortocht door hun gebied niet geweigerd was (v. 19-20), zouden zij ook dezen ongemoeid hebben gelaten. Door het verhaal nu van hetgeen er ten tijde van Moses tusschen de Israëlieten eenerzijds en de Edomieten en Moabieten anderzijds was voorgevallen (v. 16-17), bewijst Jephte dat Israël het gebied der verwante volken ongeschonden heeft gelaten. En wat de Amorrheërs, de Chanaänietische naburen der Ammonieten betreft (v. 19-23), dezen hadden zelf den strijd uitgelokt, en de daarop gevolgde inbezitneming van hun Overjordaansch grondgebied door de Israëlieten was volkomen gerechtvaardigd (v. 23-24). Aan schending van Ammonietisch grondgebied is Israël hierdoor niet schuldig, ten eerste omdat het veroverde gebied in het feitelijk bezit der Amorrheërs was, ten tweede omdat ook de koning van Moab, met wien Israël toen op vijandigen voet stond, geen aanspraak had doen gelden op het veroverde gebied, dat in vroeger tijd eveneens aan Moab had toebehoord (v. 25-26 en noot 14). Derhalve maakt zeker de koning van Ammon thans geheel onrechtvaardig aanspraak op het door Israël bezeten gebied (v. 27). Men ziet dat de redeneering van Jephte volkomen logisch en ook tegenover de Ammonieten van kracht is. De nieuweren, die hier eene ingeschoven onderhandeling tusschen Jephte en Moab meenen te vinden, vergissen zich zeer (vgl. noot 24). Waarschijnlijk hebben Ammonieten èn Moabieten, in verschillende tijden, in dit land gewoond. Vooral als nomaden zullen die twee stammen nog zoo vast niet aan hun gebied gebonden zijn geweest. Waarschijnlijk is het ook, dat in dit gebied tusschen de Ammonieten en Moabieten langen tijd een uit beiden gemengde bevolking heeft gewoond; want voordat de Amorrheërs (v. 19) in dit land vielen, woonden de twee stammen naast elkaar. Vooral oudtijds hoorden zij nauw samen, zooals ons de geschiedenis van Lot (Gen. XIX 36-38) leert. Deut. XXIII 3-4 worden nog de Ammonieten bij de Moabieten vermeld, ofschoon er volgens Num. XXII-XXIV alleen sprake moest zijn van de Moabieten. Onder Eglon streden de Ammonieten samen met de Moabieten tegen Israël (III 13, vgl. X noot 11). Ook nu zal dit het geval zijn geweest. Doch terwijl toen Moab de machtigste der twee broederstammen was en zijn koning Eglon vermoedelijk over beide heerschte, schijnt thans de verhouding omgekeerd te zijn geweest. Niet onduidelijk geeft Jephte dit te kennen wanneer hij het land, dat door den koning van Ammon ‘mijn land’ wordt genoemd (v. 13), omschrijft als ‘het land van Moab (dat overigens het eerst op den weg der Israëlieten lag) en het land der kinderen van Ammon’ (v. 15). Bij zulk eene verhouding laat zich ook de vorm der onderhandelingen nog beter begrijpen.</note>, zeggende: Laat mij toe door uw land te trekken. Doch hij wilde hun verzoek niet inwilligen. Het zond ook naar den koning van Moab, die insgelijks weigerde doorgang te verleenen<note n="859">Van deze onderhandeling met Moab gewaagt de Pentateuch niet. Zij wordt echter geëischt door Num. XXI 11, waaruit blijkt dat Israël de zuidoostelijke grenzen van Moab is omgetrokken. Zie verder noot 19.</note>. Het bleef derhalve in Cades.</verse>
<verse osisID="Judg.11.18"> En het trok het land Edom en het land Moab ter zijde om<note n="860">De Vulgaat heeft hier een foutieve lezing, waarvoor de andere teksten hebben: ‘en het ging door de woestijn (vgl. Num. XXI 11) en het trok om het land Edom en het land Moab’.</note> en het kwam ten oosten van het land Moab en legerde zich aan de overzijde van den Arnon en wilde niet komen binnen de grenzen van Moab; de Arnon is namelijk de grens van het land Moab<note n="861">De Wadi el-Môdzjib (Arnon) wordt gevormd door de samenvloeiing van eenige beken, die Num. XXI 14 ‘de beken van den Arnon’ worden genoemd. Vermoedelijk legerde zich Israël ten zuiden van een dezer beken, den Wadi Saïdeh, die daar in zuidwestelijke richting loopt en gezegd kon worden uit het gebied der Amorrheërs te komen (ald. v. 13 Hebr. tekst), terwijl zij verderop ten westen samenvloeit met den hoofdtak, den Wadi el-Ledzjoen, die uit het zuiden komt en het Moabietische gebied scheidde van de woestijn ten oosten, waar zich de Israëlieten bevonden. De na de samenvloeiing in westelijke richting stroomende beek was de eigenlijke Arnon, die dan de grens vormde tusschen Moab en de Amorrheërs. Zoo legerde Israël aan de overzijde, d.i. ten zuiden van éénen tak van den Arnon, waar Num. XXI 13 op doelt (zie noot 11 aldaar), en eveneens aan de overzijde, d.i. ten oosten, van een anderen tak, dien onze tekst meer op het oog schijnt te hebben, daar deze tak van den Arnon de grens van het land Moab was aan de zijde van Israël's legerplaats. De bemerking behoort echter waarschijnlijk niet tot de woorden van Jephte, maar is eene toelichting van den schrijver.</note>.</verse> 
<verse osisID="Judg.11.19"> Israël zond derhalve boden tot Sehon, den koning der Amorrheërs, die te Hesebon woonde, en zij zeiden tot hem: Laat mij door uw land gaan tot aan de rivier<note n="862">Den Jordaan, waar zij dan zouden overtrekken, om het hun door God beloofde land binnen te trekken. De andere oude vertalingen hebben met het Hebr.: ‘naar mijne (onze) plaats’. Naar allen schijn is de lezing van de Vulgaat te wijten aan een leesfout van het Grieksch: potamou (rivier) in plaats van topou mou (mijne plaats). - Deut. II 28-29 voegen de boden van Moses aan dit verzoek nog de verklaring toe, dat ook de Edomieten en Moabieten hetzelfde verzoek hebben ingewilligd, wat goed past bij v. 4 en 8 aldaar (op welke laatste plaats de grondtekst echter slechts spreekt van een ‘verder trekken, van de zonen van Esau weg’) en niet in strijd is met v. 9 en 18 (waar men, in plaats van ‘voorbijtrekken’, ‘overtrekken’ kan vertalen). Dit stemt evenwel niet overeen met v. 17 boven en Num. XX 18-21 en XXI 11. Dat hier verschillende bronnen aan het woord zijn, is duidelijk. Zij behoeven echter, wat de feiten betreft, niet met elkander in strijd te zijn. Dat Israël zooveel mogelijk de door de Edomieten en de Moabieten bewoonde streken heeft vermeden, blijkt uit den grooten omweg, dien het nam door van Cadesbarne, waar het reeds in de nabijheid van Chanaän was, terug te trekken naar de golf van Akaba (Roode Zee, v. 16), ten einde zoo om de zuidelijke en oostelijke grenzen van Edom en Moab heen (wat ook Deut. II 8, 13, 14 ondersteld wordt) het Overjordaansche gebied te bereiken, waar het dan nog eerst met de Amorrheërs moest strijden om over den Jordaan in zijn land te komen. Hoewel de Israëlieten dus zeker niet rechtstreeks het eigenlijke land van Edom of van Moab, door deze volken ten volle bezeten en bewoond, zijn doorgetrokken, ging hun weg toch door de woestere streken ten oosten, die zeker binnen de machtsfeer van deze stammen lagen en tot hun gebied konden worden gerekend. Dit doortrekken, waarbij ook de engere grenzen, die overigens niet vast bepaald waren, wel eens zullen zijn overschreden, werd door Edom en Moab althans oogluikend toegelaten; vgl. Deut. II noot 3. Daarenboven stelden de gezanten van Moses bij Sehon de zaak natuurlijk zoo gunstig mogelijk voor, en angstvalligheid behoort juist niet tot de eigenschappen der oostersche diplomatie. - Voor de bijzonderheden van het volgende verhaal zie Num. XXI 21-25 met de aanteekeningen.</note>.</verse>
<verse osisID="Judg.11.20"> Doch ook hij verachtte de woorden van Israël en liet het niet door zijn gebied trekken, maar hij verzamelde een ontelbare menigte en trok tegen hetzelve uit naar Jasa<note n="863">Jasa (Hebr. Jahsa) komt ook op den steen van Mesa, koning van Moab ten tijde van Achab en Joram (zie de aanteekening op IV Reg. II 14), voor onder den naam Jahaz (vgl. Is. XV 4 en Jer. XLVIII 34 Hebr.) als verblijfplaats (‘gedurende den oorlog’) van den ‘koning van Israël’, die het daartoe had opgebouwd.</note> en bood krachtig wederstand.</verse> 
<verse osisID="Judg.11.21"> En de Heer leverde hem met geheel zijn leger over in de handen van Israël, hetwelk hem versloeg en geheel het land van den Amorrheër, die deze streek bewoonde, in bezit nam</verse>
<verse osisID="Judg.11.22"> en geheel zijn grondgebied van den Arnon tot den Jaboc en van de woestijn tot den Jordaan<note n="864">D.i. van zuid tot noord en van oost tot west.</note>.</verse>
<verse osisID="Judg.11.23"> De Heer, de God van Israël, heeft derhalve den Amorrheër verdelgd, toen zijn volk Israël tegen hem streed, en gij wilt nu zijn<note n="865">Des Amorrheërs, zooals uit den grondtekst blijkt. Vgl. noot 14.</note> land bezitten?</verse>
<verse osisID="Judg.11.24"> Komt niet datgene, wat uw god Chamos bezit<note n="866">In bezit genomen heeft door de verdrijving der vorige bewoners (Hebr. ‘horisj’, zie I noot 16). De goden van een land werden geacht voor en door hun volk te strijden en veroveringen te maken. Deze voorstelling hadden ook de Israëlieten van de hulp, die zij in werkelijkheid ontvingen van hunnen God Jahwe, den waren God. Op dit volkenrecht van zijn tijd beroept zich Jephte, om het recht van Israël op het voormalige Amorrheërland te staven. Hij kon zich trouwens op het standpunt van zijne tegenstanders plaatsen en den algemeenen spreektrant volgen. - Chamos was de god van Moab; Moab was ‘het volk van Chamos’ (Num. XXI 29), het land Moab was ‘zijn land’ (Mesa-steen reg. 5); zie verder III Reg. XI 7, 33; IV Reg. XXIII 13; Jer. XLVIII 7, 13, 46. De nationale god der Ammonieten was Melchom; zie II Reg. XII 30 (Hebr.); III Reg. XI 7 (naar de Septuag.); IV Reg. XXIII 13; Jer. XLIX 1, op welke laatste plaats Melchom gezegd wordt het land van den stam Gad in bezit te hebben genomen. Zijn naam Milkom of Malkam (misschien ‘Milkam’ te lezen) is vermoedelijk samengetrokken uit ‘Milk-ʽAm’ of ‘-ʽAmmi’, overeenkomend met godsnamen als Milk-Astart, Milk-Baäl, Milk-Osir, waarvan het eerste lid ‘koning’ (melek) beteekent en het tweede de eigennaam van den god is. Misschien is Ammon (‘de vader der Ammonieten tot op dezen dag’) door de Ammonieten als hun god vereerd (vgl. Assur bij de Assyriërs) onder den oorspronkelijken naam Am of Ammi of gold hij zelf als ‘zoon van Ammi’ (‘ben-Ammi’), Gen. XIX 38 (zie de noot ald.). Hoe het ook zij, men mag ‘Melchom’ niet voor een anderen vorm van ‘Moloch’ aanzien (in welken god wij veeleer den Phenicischen Baäl, Milk-Baäl, hebben te erkennen; zie IV Reg. XVII 16-17; Jer. XIX 4-5, XXXII 35; ook in Assyrische opschriften komt een west-Semietische god ‘Malik’ voor), en men heeft evenmin recht om Chamos den Moloch (= Melchom) der Ammonieten te noemen. Melchom was zoowel van Chamos als van den te Jerusalem vereerden Moloch onderscheiden, hoewel men in hun eeredienst zonder twijfel veel overeenkomst vond; zie IV Reg. XXIII 10, 13. Chamos was de hoofdgod van Moab, niet van Ammon. De naam Chamos schijnt hier derhalve niet te passen. Misschien heeft een lezer, die, evenals tegenwoordig anderen, den oppervlakkigen indruk kreeg dat hier tot een koning van Moab. wordt gesproken (vgl. hierna de herinnering aan Balac enz.), den in zijn geheugen komenden naam van den Moabietischen god hier aan den rand geschreven en is deze later in den tekst gekomen. Oorspronkelijk luidde dan de tekst: ‘Zult gij niet bezitten al hetgeen uwe goden (elohim als meervoud) in bezit hebben genomen?’ Dan stond er ‘jorisjoe’ (‘in bezit hebben genomen’) voor het tegenwoordige ‘jorisjcha’, welk cha (‘voor u’) hier slecht past en dan ook zoowel door de Vulg. als door nieuweren eenvoudig verworpen wordt, maar dat na de invoeging van Chamos heel licht in de plaats van het daardoor foutief geworden oe, den uitgang van den 3den pers. meerv., kan gekomen zijn. De alsdan bedoelde ‘goden’ kunnen die van Ammon en Moab samen zijn (vgl. noot 15). Indien echter Chamos, als staande tegenover ‘Jahwe’, echt is, dan is het woord hieraan toe te schrijven dat de schrijver van het stuk (die het verhaal van Num. vóór zich had, zie noot 13) meer aan Moab dan aan Ammon dacht; en vooral in de veronderstelling dat die schrijver leefde in een tijd, waarin Ammon juist het hier betwiste oud-Moabietische gebied van Hesebon in bezit had (vgl. Jer. XLIX 1-3) en daarmede zich ook de oude rechten en goden van dit land - dus van Moab - toeëigende, is zulks geenszins onnatuurlijk.</note>, u rechtens toe? Datgene nu, wat de Heer, onze God, als overwinnaar heeft verkregen, zal in ons bezit komen.</verse> 
<verse osisID="Judg.11.25"> Tenzij gij misschien beter zijt dan Balac, de zoon van Sephor, de koning van Moab, of zoudt kunnen bewijzen, dat hij getwist heeft met Israël en tegen hetzelve heeft gestreden<note n="867">Koning van Moab, in tegenstelling met den koning van Ammon. Hoewel Balac Israël vijandig was (vgl. Jos. XXIV 9 en de noot ald.), heeft hij toch niet met Israël getwist over het bezitsrecht van het veroverde land noch op dien titel tegen hetzelve gestreden. Men denkt hier aan Num. XXIV 25, waar Balac zich bij den hem door Balaäm geopenbaarden wil van Jahwe neerlegt.</note>,</verse>
<verse osisID="Judg.11.26"> terwijl het woonde te Hesebon en zijne onderhoorigheden en te Aroër en zijne onderhoorigheden of in alle steden langs den Jordaan<note n="868">Voor terwijl het woonde kan men het Hebr. vertalen: ‘toen het zich nederzette’. Aroër, aan den rechteroever van den Arnon (zie de aanteekeningen op Deut. II 36, Jos. XII 2 en vooral op II Reg. XXIV 5-6), het tegenwoordige Araïr, lag een weinig ten W. van de samenvloeiing der twee in noot 18 genoemde takken van den Arnon. Wat ten O. van Aroër en zijne onderhoorigheden lag, kan reeds aan de Ammonieten hebben behoord (vgl. noot 14). In het zinverband met v. 25 behoort men voor Jordaan (zoo echter ook de Septuag.) met het Hebr. ‘Arnon’ te lezen; want dan is er sprake van oud-Moabietisch gebied en heeft men alleen aan al die steden te denken, die in de streek ten W. van Aroër lagen. Doch beter leest men v. 26: ‘Toen Israël zich vestigde te Hesebon.... en te Jazer (goede Grieksche lezing voor Aroër).... en in alle steden aan den Jordaan, waarom hebt gijlieden toen’ (zie noot 27) enz. Dan is er sprake van oud-Ammonietisch gebied. Voor Jazer (waarschijnlijk Chrirbet-Sâr) vgl. Num. XXI noot 23 en XXXII noot 1).</note>, gedurende driehonderd jaar<note n="869">De in ons boek opgegeven cijfers van Chusan Rasathaïm (III 8) tot Jaïr (X 3), beide ingesloten, bedragen samen 301 jaar. Daarbij moet echter nog gevoegd worden de tijd van het laatste jaar van Moses (toen het Overjordaansche door de Israëlieten werd bezet) tot aan Chusan, dus minstens het geheele tijdvak van Josue en de oudsten na hem (II 7). Zoo het getal driehonderd echt is, zijn òf een of meer der vroeger gegeven cijfers te groot òf sommige rechtersregeeringen en onderdrukkingen zijn gelijktijdig geweest. Het schijnt evenwel, dat een lezer hier driehonderd jaar, de ronde som van de voorafgaande getallen, aan den rand heeft geschreven. Zie de volgende noot.</note>. Waarom hebt gijlieden in zoo langen tijd<note n="870">Andere vertalingen met Hebr.: ‘te dien tijde’, welke Hebr. uitdrukking nooit ‘gedurende dien tijd’ beteekent. Hierdoor vervalt ook de samenhang met de voorafgaande driehonderd jaar en wordt de echtheid er van zeer twijfelachtig.</note></verse> 
<verse osisID="Judg.11.1">voor deze terugvordering geen enkele poging aangewend<note n="871">In den zin der eerste verklaring van v. 26 heeft Sept. A: ‘En waarom hebben zij (de Moabieten) ze te dien tijde niet heroverd?’ Doch onze lezing is te verkiezen; zie noot 25.</note>?</verse>
<verse osisID="Judg.11.27"> Zoo misdrijf ik dus niet tegen u, maar gij handelt slecht tegen mij door mij onrechtvaardig oorlog aan te doen. De Heer, scheidsrechter op dezen dag, richte heden<note n="872">Den grondtekst kan men vertalen: ‘Jahwe, de Rechter, richte heden’, of: ‘Jahwe, de Rechter op heden, richte’. De zin is: de God van Israël, op wien ik mij met vertrouwen beroep, zal door den uitslag van den strijd uitspraak doen voor de rechtvaardigheid onzer zaak. Het vers heeft veel overeenkomst met I Reg. XXIV 12-13.</note> tusschen Israël en de kinderen van Ammon.</verse>
<verse osisID="Judg.11.28"> Doch de koning der kinderen van Ammon wilde niet berusten in de woorden van Jephte, die hij door de boden had doen spreken.</verse>
<verse osisID="Judg.11.29"> De Geest des Heeren kwam dan over Jephte<note n="873">Bezielde hem met ijver en moed; vgl. III 10 en VI 34 (eveneens vóór een krijgs- of wervingstocht). De nu verhaalde tocht van Jephte heeft misschien reeds vóór de onderhandeling met den koning van Ammon plaats gehad.</note>, en hij trok door Galaäd en Manasses<note n="874">Manasses zonder meer beteekent, althans in de historische boeken, niet Oost-, maar West-Manasses (I 27; Deut. XXXIV 2); Oost-Manasses heet ‘de halve stam Manasses’ (b.v. Jos. XIII 29), beide samen ‘geheel Manasses’ (b.v. boven VI 35 en VII 23). Men heeft hier dus, althans óók, aan West-Manasses te denken. Daar de richting Galaäd-Manasses, en dan terug, niet waarschijnlijk is en daar volgens XII 2 ook aan Ephraïm, den zuidelijken nabuur van West-Manasses, hulp werd gevraagd - ongetwijfeld bij deze gelegenheid -, zal Jephte door Ephraïm en West-Manasses, dan ten Z. van Bethsan over den Jordaan (zie VII noot 23), en vandaar in zuidoostelijke richting door Galaäd naar Maspha van Galaäd getrokken zijn. Sommigen vermoedden reeds, dat er in plaats van Galaäd oorspronkelijk ‘Ephraïm’ gestaan heeft, terwijl Galaäd wegens Maspha van Galaäd overbodig is. Dit alles nu is volkomen verklaarbaar, wanneer Jephte niet te Maspha van Galaäd, maar te Silo was (noot 12) en van daaruit langs gemelden weg naar Galaäd trok. Een afschrijver echter, die hem in het Overjordaansche Maspha waande, moest hem noodzakelijk door Galaäd naar Manasses laten trekken. - Nochtans, zoo men Galaäd en Manasses (d.i. dan Oost-Manasses) omzet, kan v. 29 wel het nadere verhaal geven van den v. 11 a vermelden tocht uit het land Tob naar Maspha (alsdan dat van Galaäd) en daarbij aansluiten (vgl. noot 34); doch zie X noot 16.</note>, alsook door Maspha van Galaäd en van daar<note n="875">Hebr.: ‘en hij trok door Mispê-Gilead en van Mispê-Gilead’ enz. Maspha van Galaäd, dat ook I Mach. V 35 voorkomt, heet Os. V 1 (Hebr.) Mispa (d.i. uitzichtsplaats, wachthoogte), Jos. XIII 26 Ramath-ham-Mispe (waar de Septuag. heeft: R. bij M.), is volgens sommigen eenzelvig met de vrijstad Ramoth (Deut. IV 43; Jos. XX 8, XXI 37), die IV Reg. VIII 29 Rama (d.i. hoogte, Vulg. Ramoth, hoogten) en elders (b.v. III Reg. IV 13) Ramoth (of Ramath)-Gilead wordt genoemd; volgens sommigen ook met de stad Galaäd bij Os. VI 8, vgl. hierna XII noot 13. Ramoth lag volgens Eusebius 15 Romeinsche mijlen (22 kilom.) ten W. van Philadelphia of Rabbath-Ammon (Jer. XLIX 2), thans Ammân, en is volgens velen het tegenwoordige es-Salt, ten Z. van de beek Jaboc. De Gen. XXXI 48-49 (Hebr.) ‘Galʽed’ en ‘Mispa’ genoemde heuvel, waar anderen Maspha plaatsen (vgl. X noot 16 aan het einde), lag meer naar het oosten en het noorden, nl. ten O. van Mahanaïm (Gen. XXXII 2), dat ten N. van den Jaboc lag (v. 22 ald.). - Te Maspha had Jephte zijn huis (v. 34).</note> trok hij over naar de kinderen van Ammon.</verse> 
<verse osisID="Judg.11.30"> En hij deed eene gelofte aan den Heer, zeggende: Zoo Gij de kinderen van Ammon in mijne handen overlevert,</verse>
<verse osisID="Judg.11.31"> zal ik den eerste, die uit de deur van mijn huis treedt en mij tegenkomt, wanneer ik in vrede terugkeer van de kinderen van Ammon, als brandoffer brengen aan den Heer<note n="876">Hebr.: ‘wie uit de deur enz.... die zal voor Jahwe zijn en ik zal hem als brandoffer offeren’. De zin dezer uitdrukking is aan geen twijfel onderhevig; vgl. Gen. VIII noot 13 en Lev. I noot 3, Aan een dier valt niet te denken; althans een ten offer geschikt dier komt iemand niet tegen uit de deur van zijn huis. De oudere Rabbijnen zoowel als de Vaders hebben de gelofte van Jephte en het volbrengen daarvan (v. 39) dan ook in den letterlijken zin opgevat. Het verbod van menschenoffers in de Wet (Deut. XII 31) verandert dezen zin niet en maakt het verhaalde feit niet ongedaan. Volgens een nieuwe en zeer scherpzinnige verklaring evenwel zou men de gelofte van Jephte zoo kunnen verstaan, dat de mensch, die hem tegenkwam, aan Jahwe zou worden toegewijd onder het brengen van een (dierlijk) brandoffer. Het offer voor de zonde heet in het Hebr. kortweg ‘de zonde’ (b.v. Lev. IV 25, vgl. Os. IV 8), het schuldoffer ‘de schuld’ (b.v. Lev. VII 1). De vreemde uitdrukking in den grondtekst van Num. VIII 11, 13, 15, 21 (zie noot 7 en 12 ald.) kan beteekenen, niet dat de (vele duizenden) Levieten zelven moesten ‘bewogen’ worden, maar dat de borst van het zondofferdier (v. 12) voor hen als hef- of beweegoffer moest worden opgedragen, vgl. Exod XXIX 26. Aldus zou de gelofte van Jephte overeenkomen met die der moeder van Samuel (I Reg. I 11), bij wiens toewijding ook een offer werd opgedragen (v. 25 ald.). Dat ook vrouwen op een bijzondere wijze den Heer konden gewijd worden, waarna zij dan (in tegenstelling met mannelijke nazareërs) zeer waarschijnlijk buiten het huwelijk moesten leven, blijkt uit Lev. XXVII 4 en Num. VI 2; ter bevestiging verwijst men naar Exod. XXXVIII 8 (zie de noot ald.) en I Reg. II 22; ook bij de heidenen konden b.v. de Vestaalsche maagden volgens de toenmalige opvatting van het huwelijk niet aan een man toebehooren, omdat (en voor zoolang) zij aan de godheid waren toegewijd. Tegen een zoodanige verklaring van onzen tekst, die op zich zelve niet onaannemelijk is, kan echter worden ingebracht: 1o. dat de uitdrukking ‘iemand ten brandoffer opdragen’ als liturgische term nergens voorkomt, 2o. dat zulk een (toch niet zeer gebruikelijke) cultusterm in den mond van een Jephte niet waarschijnlijk is, 3o. dat door de Wet geen offer wordt voorgeschreven (hoewel het misschien gebruikelijk was) bij het ingaan van het nazareaat (vgl. Num. VI 1-13 en noot 9 ald.). Overigens is het niet onwaarschijnlijk, dat de ruwe krijgsman en gewezen rooveraanvoerder, die opgevoed was in een half heidenschen tijd en in de nabijheid van de kinderen-offerende Ammonieten en Moabieten (zie een sprekend voorbeeld IV Reg. III 27) en die met de wetten van den waren Jahwe-dienst wel zeer weinig bekend was, in de meening verkeerde dat zulk eene gelofte ook aan Israël's God zeer aangenaam zou zijn. Andere voorbeelden van menschenoffers aan Jahwe zijn niet bekend, en bewijzen voor zulk een gebruik of het geoorloofd-zijn daarvan worden door de ongeloovigen tevergeefs in enkele teksten gezocht; nochtans leeren wij Gen. XXII zelfs uit de houding en handelwijze van Abraham, die het bevel: ‘offer hem (Isaäc) als brandoffer’ (v. 2) ook zonder aarzelen in den letterlijken zin opvat, dat wij een menschenoffer aan Jahwe (in nabootsing van Chanaänietische gebruiken) niet voor iets ondenkbaars behoeven aan te zien. Zie verder de aanteekeningen op v. 35-40.</note></verse> 
<verse osisID="Judg.11.32"> En Jephte trok over naar de kinderen van Ammon, om tegen hen te strijden; en de Heer leverde hen over in zijne handen.</verse>
<verse osisID="Judg.11.33"> En hij versloeg hen<note n="877">Dit sluit aan bij v. 29, terwijl v. 30-32 met v. 34 volg. uit een andere bron is.</note> van Aroër af tot waar men naar Mennith komt, twintig steden, en tot Abel, dat met wijngaarden beplant is<note n="878">Dit Aroër is het Ammonietische, zie Jos. XIII noot 21 en Is. XVII noot 2. Mennith, door Fl. Josephus Maniathe of Maliathe genoemd, lag volgens Eusebius, bij wien het Mannith heet, 6 kilom. ten N.N.O. van Hesebon, dus aan de noordelijke grens van het stamgebied van Ruben (Jos. XIII 16-17), dat in vroeger tijden aan Moab had toebehoord (zie noot 14), en tevens aan de zuidelijke grens van Gad (Jos. XIII 26) en de westelijke (of zuidwestelijke) van Ammon. Abel-Keramim (Hebr.), d.i. Abel der wijngaarden, lag volgens Eusebius 6 of 7 Romeinsche mijlen van Rabbath-Ammon (noot 32); in welke richting, zegt hij niet. Nauwkeuriger kent Eusebius een ‘Abela, vruchtbaar aan wijn, 12 mijlen (bijna 18 kilom.) ten O. van Gadara’, hetzelfde (‘Abila’) dat volgens Fl. Josephus eens werd ingenomen door Antiochus den Groote en later ook door de Romeinen; dat is het tegenwoordige Tel Abil, 28 kilom. ten O. van de zuidelijke punt der zee van Tiberias. Dat er twee Abel's waren, die beide gekenmerkt werden door een bijnaam aan hun wijnteelt ontleend, is niet waarschijnlijk. (Andere onderscheidingen van denzelfden plaatsnaam zie VII 23; Num. XXXIII 49; III Reg. XV 20). Een wellicht in de buurt van Rabbath gelegen veld (Hebr. ‘abel’) van wijngaarden heeft men vermoedelijk voor de hier genoemde plaats aangezien. Dat echter de Ammonieten ook over den Jaboc waren getrokken, en dat Jephte, na zijn zuidelijken tocht tot Mennith, hen tot hoog in het noorden heeft vervolgd, is geenszins onmogelijk. Het sterke Rabbath-Ammon zelf, waar ‘tegenover’ (d.i. ten oosten waarvan) Aroër lag (Jos. XIII 25), schijnt hij te hebben omgetrokken en onaangetast te hebben gelaten. Trouwens deze veldtocht was niet zoozeer een veroveringstocht, maar draagt geheel het karakter van eene razzia naar de wijze der Bedoeïenen; de krijgstroepen der Ammonieten, mogelijk in verschillende kampen verspreid (X 17), werden overrompeld en verslagen, de open steden geplunderd en verwoest, en zoo bracht Jephte hun een zeer zware nederlaag toe, waardoor hun de lust, om nog op Israëlietisch grondgebied strooptochten te doen, werd benomen. Daardoor hield vanzelf de gedwongen dienstbaarheid, d.i. de schatplichtigheid der naburige Israëlietische stammen op.</note>, - een zeer zware nederlaag. En de kinderen van Ammon werden vernederd door de kinderen van Israël.</verse>
<verse osisID="Judg.11.34"> Toen nu Jephte terugkeerde naar zijn huis te Maspha<note n="879">Misschien was zijn huis te Maspha in Galaäd zijn vroeger ouderlijk huis (vgl. v. 2), waarin zijne dochter verbleef.</note>, kwam zijne eenige dochter hem te gemoet met tamboerijnen en met dansreien<note n="880">Zoo werd ook David ingehaald na zijne overwinning op Goliath, I Reg. XVIII 6-7. Vgl. ook Exod. XV 20, 21.</note>. Andere kinderen toch had hij niet.</verse> 
<verse osisID="Judg.11.35"> En toen hij haar zag, scheurde hij zijne kleederen en zeide: Wee mij, mijne dochter, gij hebt mij en ook u zelve teleurstelling bereid<note n="881">Hebr.: ‘Helaas, mijne dochter, gij slaat mij ter neder, gij zijt eene onder mijne kwellers geworden.’ Met behulp van de Septuag. kan men den grondtekst aldus verbeteren: ‘....neder, gij maakt mij ongelukkig, tot een doorn zijt gij geworden in mijne oogen. Want ik heb ten uwen opzichte’ enz. Het was de straf voor zijne onberaden gelofte.</note>! Want ik heb mijnen mond geopend tot den Heer, en ik kan niet anders doen<note n="882">Vgl. Num. XXX 3; Deut. XXIII 22-23. Ook bij de heidenen gold het houden der geloften als een zware plicht. Des te strenger moest Jephte zijne verplichting achten, omdat van den kant van Jahwe de voorwaarde (v. 30) op zoo schitterende wijze was vervuld.</note>.</verse>
<verse osisID="Judg.11.36"> En zij antwoordde hem: Mijn vader, zoo gij uwen mond geopend hebt tot den Heer, doe met mij dan al wat gij beloofd hebt<note n="883">Hebr.: ‘doe aan mij volgens hetgeen uit uwen mond gekomen is’. Eene heldin, haren vader waardig.</note>, nademaal u wraak en overwinning geschonken is over uwe vijanden.</verse>
<verse osisID="Judg.11.37"> En zij sprak tot haar vader: Willig mij slechts deze bede in: Laat mij vrij, om gedurende twee maanden rond te wandelen in het gebergte en met mijne speelgenooten mijn maagdelijken staat te beweenen<note n="884">Omdat zij ongehuwd en kinderloos moest sterven en met haar ook het geslacht van Jephte zou verdwijnen. Zoo Jephte slechts had beloofd haar aan 's Heeren dienst te wijden, is het wel vreemd dat zij te voren nog eerst om haar ongehuwden staat moest treuren, waarvoor zij dan haar leven lang tijd had.</note>.</verse>
<verse osisID="Judg.11.38"> En hij antwoordde haar: Ga! En hij liet haar twee maanden vrij. En heengaande met hare gezellinnen en speelgenooten, beweende zij haren maagdelijken staat op het gebergte.</verse>
<verse osisID="Judg.11.39"> En na verloop van twee maanden keerde zij naar haren vader terug, en hij deed gelijk hij beloofd had, met haar, die geenen man kende<note n="885">Hebr.: ‘en hij voltrok aan haar de gelofte, welke hij gedaan had; zij echter had geenen man bekend’. Sommigen vertalen het laatste: ‘en zij bekende geenen man’, en vatten het op als gevolg en uitvoering van Jephte's gelofte. Evenwel wijst de Hebr. constructie (met het persoonlijk voornaamwoord voorop) veeleer op eene tegenstelling: ‘ofschoon zij ongehuwd was’. Het zinverband is: het offer, dat Jephte bracht, was te zwaarder omdat zij geen kinderen naliet. Levenslange toewijding aan den maagdelijken staat, als eenig of als hoofddoel, is in het oude Testament geheel onbekend; hoogstens kan het ongehuwd blijven van vrouwen als een noodzakelijk gevolg van toewijding aan den dienst des Heeren (bij het heiligdom) worden aangemerkt (zie noot 33). De vermelding, dat Jephte's dochter maagd was, hangt veeleer samen met het volgende, en verklaart, waarom juist de meisjes van Israël jaarlijks samenkwamen om de herinnering te vieren van de dochter van Jephte. Ook dit laatste feit wordt niet voldoende verklaard door levenslange toewijding van het meisje aan Jahwe. Er moet met haar wel geheel iets bijzonders, iets schokkends en ongewoons in Israël zijn gebeurd. Daarom legt de gewijde schrijver bij zijn vluchtig verhaal ook een lichten sluier over het voorgevallene. ‘De H. Schrift, zegt de H. Ambrosius (De Virg. cap. 2, M. 16,267), verhaalde de toedracht der zaak niet, maar schuwde de vermelding van den kindermoord’. Zij spreekt niet van slachtoffering, maar van de voltrekking van Jephte's gelofte; toch is de zin dier gelofte niet duister. Zij laat het meisje niet treuren om haren aanstaanden dood, maar om den ongehuwden staat, waarin zij sterven moet, dus toch om haar al te vroegen dood. Wat Jephte beloofde en volbracht, is ongetwijfeld in strijd met de wet Gods, en het menschenoffer was in Gods oog de grootste gruwel van het Chanaänietische heidendom (Lev. XVIII 21, XX 2-5; Deut. XII 30-31, XVIII 10; IV Reg. XVI 3, XVII 17, 31-32, XXI 6; II Par. XXVIII 3; Is. LVII 5; Jer. VII 31, XIX 4-5; Ezech. XVI 20-21, 36, XX 31, XXIII 37-39); doch hij handelde naar zijn inzicht; en het schijnt dat men geen mogelijkheid heeft gezien, om hem van de uitvoering zijner gelofte terug te houden.</note>. Daarna werd het een gebruik in Israël en een vaste gewoonte,</verse> 
<verse osisID="Judg.11.40"> dat jaarlijks de meisjes van Israël samenkomen en rouw plegen over<note n="886">Eigenlijk, naar de Hebr. uitdrukking, die alleen nog V 11 voorkomt: ‘zingend vermelden’, ‘met lof herdenken’.</note> de dochter van Jephte den Galaädiet gedurende vier dagen.</verse>
</chapter>
<chapter osisID="Judg.12">
<title>Hoofdstuk XII.</title>
<p>De Ephraïmieten zoeken twist met Jephte (v. 1-3), doch worden door de Galaädieten verslagen en bij duizenden gedood (v. 4-6). Rechterambt en dood van Jephte (v. 7). De rechters Abesan (v. 8-10), Ahialon (v. 11-12) en Abdon (v. 13-15).</p>
<verse osisID="Judg.12.1"> Doch zie, er kwam een opstand in Ephraïm<note n="887">Hebr.: ‘En de manschappen van Ephraïm werden samengeroepen’. De Vulg. vat het werkwoord (evenals VII 23, 24, X 17) als bedrijvend op (‘riepen’) en vertaalt dan te vrij.</note>. Want naar het noorden overtrekkend<note n="888">Hebr.: ‘en trokken over (den Jordaan) naar Saphon’, welk woord hier veeleer de stad van dien naam aanduidt dan het noorden. Saphon (Jos. XIII 27) was vermoedelijk de meest noordelijk gelegen stad van den stam Gad; een zoon van Gad heette Sephion (Gen. XLVI 16) of Sephon (Num. XXVI 15). Zij trokken zoo ver noordelijk over den Jordaan om Jephte's legertroepen te vermijden. Van daar zonden zij dan boden tot Jephte. De Ephraëmieten waren naijverig op het krijgsgeluk der stammen Gad en Manasses; waarschijnlijk hadden hunne hoofden zelven naar het opperbevel verlangd - want ook Ephraïm werd door de Ammonieten bedreigd X 9 - en hadden zij zich daarom, toen Jephte aan het hoofd kwam, van deelneming aan den strijd onthouden. Deze gebeurtenis heeft vermoedelijk binnen de XI 37-39 vermelde twee maanden plaats gebad, doch het verhaal is waarschijnlijk aan een andere bron ontleend dan het voorafgaande - waar de geschiedenis van Jephte ‘den Galaädiet’ (XI 40) gesloten schijnt te worden -, en wel aan dezelfde bron als VIII 1-3.</note> zeiden zij tot Jephte: Waarom hebt gij, toen gij tegen de kinderen van Ammon ten</verse> 
<verse osisID="Judg.12.1">strijde toogt, ons niet willen roepen<note n="889">Hebr.: ‘Waarom zijt gij voorbij- (of over-)getrokken om de kinderen van Ammon te bestrijden zonder ons (met nadruk) op te roepen om met u te gaan?’ Dit voorbij- of overtrekken in den mond der Ephraëmieten doet veeleer denken aan een voorafgaanden tocht van Jephte door Ephraïm of over den Jordaan (zie XI noot 31) dan aan zijn overtrekken van Maspha in Galaäd (verre van Ephraïm) naar de Ammonieten (XI 29 en 32).</note> om met u te trekken? Daarom zullen wij uw huis in brand steken.</verse>
<verse osisID="Judg.12.2"> En hij antwoordde hun: Ik en mijn volk waren in hevigen strijd gewikkeld met de kinderen van Ammon<note n="890">Met behulp van Sept. A verbeterd zegt de grondtekst: ‘Er was strijd tegen mij en mijn volk, en de kinderen van Ammon verdrukten mij (d.i. ons, vgl. XI 12 enz.) zeer’.</note>; en ik heb u geroepen om mij hulp te verleenen, en gij hebt het niet willen doen<note n="891">Hebr.: ‘en ik heb u (Sept. A beter “tot u”) geroepen, maar gij hebt mij niet gered uit hunne hand’. Jephte had dus wel de hulp der Ephraëmieten ingeroepen (vgl. XI noot 31), maar schijnt geen eigenlijke oproeping tot hen te hebben gericht. Hun doel is echter wel niet geweest, Jephte voor die nalatigheid te straffen, door zijn huis (‘boven hem’, Hebr.) in brand te steken (vgl. XIV 15 en XV 6), maar om de door Jephte opkomende macht der Galaädieten te fnuiken, vgl. v. 4.</note>.</verse>
<verse osisID="Judg.12.3"> En zulks ziende<note n="892">Hebr.: ‘En ik zag dat gij geen redder waart’, Sept. A: ‘.... dat er geen redder was’. De zin is: ziende dat er geen andere redder (aanvoerder) opstond, heb ik mijn leven voor mijn volk in de waagschaal gesteld. Voor in mijne handen vgl. I Reg. XIX 5, XXVIII 21, Ps. CXVIII 109 en de noot ald.</note>, heb ik mijn leven in mijne handen gesteld, en ik ben overgetrokken naar de kinderen van Ammon, en de Heer heeft hen overgeleverd in mijne handen. Waaraan heb ik verdiend, dat gij tegen mij ten strijde trekt?</verse>
<verse osisID="Judg.12.4"> Hij riep derhalve alle manschappen van Galaäd tot zich en streed tegen Ephraïm; en de mannen van Galaäd sloegen Ephraïm, omdat het gezegd had: Galaäd is een vluchteling uit Ephraïm en woont midden in Ephraïm en Manasses<note n="893">Hebr.: ‘want zij zeiden (hadden gezegd): Ontkomenen van Ephraïm zijt gijlieden, Galaäd, midden in Ephraïm, midden in Manasses’. Men verklaart deze woorden naar den zin, dien ook de Vulgaat er aan geeft. De (minder juiste) vertaling der Septuag. luidt: ‘want de ontkomenen van Ephraïm zeiden: Gijlieden, Galaäd, (zijt) te midden van Ephraïm en te midden van Manasses’, wat voor den zin ongeveer op hetzelfde neerkomt. Daar echter de Galaädieten deels tot Gad, deels tot Oost-Manasses behoorden (zie Jos. XIII 24-25 en 31), berust deze smaadrede, in bedoelden zin, zelfs op geen schijn van waarheid, terwijl midden in Ephraïm (welke stam aan de andere, d.i. aan de westzijde van den Jordaan woonde) onzinnig is en de verklaring midden ‘tusschen’ Ephraïm en Manasses (d.i. grenzende aan Ephraïm ten W. en Manasses ten N.) niets zegt. Een andere mogelijke zin, nl.: Gijlieden behoort eigenlijk onder Ephraïm en zijt gekomen ‘midden uit’ (kleine tekstverandering) Ephraïm en (West-)Manasses (of: en woont nu te midden van Oost-Manasses), is òf geschiedkundig niet verklaarbaar (als er van afhankelijkheid sprake zou zijn) òf wat ver gezocht (als de Galaädieten als uitgewekenen van de Westjordaansche Josephstammen - in 't bijzonder Oost- van West-Manasses - zouden worden beschouwd). Uit Grieksche handschriften en een oude Syrische vertaling blijkt, dat deze woorden (‘want zij zeiden.... Manasses’) niet tot den oorspronkelijken tekst van Sept. A behooren, zoodat zij met grond voor onecht worden aangezien. De Hebr. woorden voor: ‘want zij zeiden, (nl. de) ontkomenen van Ephraïm’, worden (in ander zinverband) ook in v. 5 gevonden en kunnen door vergissing ook in v. 4 geraakt zijn, waarna zij dan door verdere toevoegsels aan den samenhang zijn aangepast. Volgens anderen behoorden de woorden: ‘want, zeiden zij, ontkomenen van Ephraïm zijt gij’, oorspronkelijk (of als randnoot) tot v. 6, waar zij (b.v. na ‘grepen.... vast’) inderdaad zeer goed passen.</note>.</verse> 
<verse osisID="Judg.12.5"> En de Galaädieten bezetten de overgangen van den Jordaan, waarlangs Ephraïm moest terugkeeren<note n="894">Vgl. III 28 en VII 24.</note>. En wanneer er een vluchteling uit het leger van Ephraïm kwam en zeide: Och laat mij overtrekken, - dan zeiden de Galaädieten tot hem: Zijt gij een Ephratheër<note n="895">Een Ephraëmiet.</note>? En als hij zeide: Neen,</verse>
<verse osisID="Judg.12.6"> dan vroegen zij van hem: Zeg dan: Scibboleth<note n="896">Spreek uit ‘sjibboleth’, waarvoor de Ephraëmieten sibboleth zeiden. De vertaling van het woord is door de Vulg. bijgevoegd; het beteekent echter ook ‘strooming’, wat bij de plaats der gebeurtenis beter past. - Op gelijke wijze was de uitspraak ‘siseri’ van het Italiaansche woord ciceri (‘tsjitsjeri’) bij de zoogenaamde Siciliaansche Vesper den Franschen noodlottig.</note>, - wat korenaar beteekent. En dan zeide hij: Sibboleth, door dezelfde letter<note n="897">De Samech (s) is een andere letter dan de Sjin (sh, spr. uit sj). De grondtekst zegt alleen, dat de Ephraëmieten het woord niet goed (of niet ‘zoo’) uitspraken.</note> korenaar niet kunnende uitdrukken. En terstond grepen zij hem vast en doodden hem daar aan het veer van den Jordaan. En er vielen te dien tijde<note n="898">In den slag (v. 4) en op de vlucht. Het getal (twee-en-veertig duizend) is vermoedelijk in den volksmond, waaruit het werd opgeteekend, of door de afschrijvers sterk overdreven. Vgl. I 4, III 29, VIII 10.</note> van Ephraïm twee-en-veertig duizend.</verse>
<verse osisID="Judg.12.7"> Jephte dan de Galaädiet richtte Israël zes jaar. En hij stierf en werd in zijne stad, in Galaäd<note n="899">De zin van Vulg. en Sept. schijnt te zijn, dat de naam dezer stad Galaäd was (vgl. Os. VI 8). Daar hij nu te Maspha zijn huis had (XI 34), meent men dat Maspha ook Galaäd heette, tot welke meening ook Gen. XXXI 48-49 aanleiding kon geven (zie echter XI noot 32). Den naam Galaäd vindt men nog in Dzjilʽâd en Dzjalʽoed, de namen van twee nabij elkander gelegen plaatsjes ten N. van es-Salt. Dat evenwel de hier gezochte stad Galaäd eenzelvig zoude zijn met Maspha (hetwelk misschien ook nog Ramoth heette), is zeer twijfelachtig. Het is niet onmogelijk dat Jephte later in eene stad Galaäd woonde en dat deze daarom zijne stad genoemd wordt. De tegenwoordige Hebr. tekst heeft: ‘in (de) steden (van) Gileäd’, welk meervoud door verandering van de letter Waw in Jod ontstaan is uit ‘zijne stad’. Eenige met Sept. A verwante Grieksche handschriften geven: ‘in zijne stad in Sephe Galaäd’, waarvoor Fl. Josephus ‘Sebeë’ heeft. Dit ‘in Sephe’ is allicht ontstaan uit een Hebr. ‘Mispe’ (m veranderd in b, d.i. ‘in’) of is een overschot van ‘in Mispe’, zoodat de oorspronkelijke tekst zal geluid hebben: ‘in zijne stad Mispê-Gilead’ (vgl. XI 29). Voor de zegswijze vgl. VIII 27 en I Reg. XXVIII 3.</note>, begraven.</verse> 
<verse osisID="Judg.12.8"> Na hem richtte Abesan. uit Bethlehem<note n="900">Volgens sommigen Bethlehem in Zabulon (Jos. XIX 15), het tegenwoordige Bethlâhm, 11 kilom. ten N.N.W. van Nazareth. Evenwel schijnt Ahialon (v. 11), als Zabuloniet en als begraven in het stamgebied van Zabulon, juist te worden aangeduid als niet te behooren tot denzelfden stam als Abesan. Anderen denken hier dan ook met Fl. Josephus terecht aan het bekende Bethlehem in Juda, ofschoon dit elders, waar het niet (als I Reg. XVI 1, 4; I Esdr. II 21; II Esdr. VII 26) door den samenhang is aangewezen, de bijstelling ‘Juda’ heeft (hierna XVII 7 en XIX 1; Ruth I 1; I Reg. XVII 12; Matth. II 5), Mich. V 2 ook ‘Ephrata’. Bij het minder bekende Bethlehem in Zabulon zou men nog eer een nadere aanduiding verwachten. - Voor de geschiedenis der ‘kleine rechters’ zie X noot 2.</note>, Israël.</verse>
<verse osisID="Judg.12.9"> Deze had dertig zonen en evenveel dochters, welke laatsten hij buitenshuis zond en uithuwelijkte; en voor zijne zonen nam hij een gelijk getal vrouwen, die hij in zijn huis bracht. En hij richtte Israël zeven jaar,</verse>
<verse osisID="Judg.12.10"> en hij stierf en werd te Bethlehem begraven.</verse>
<verse osisID="Judg.12.11"> Op hem volgde Ahialon de Zabuloniet<note n="901">Daar bij de andere en vooral bij de kleine rechters meestal de stad hunner herkomst of inwoning wordt genoemd, is hier misschien bedoeld de stad Zabulon (thans Abilîn, ten Z.O. van Akka), die Fl. Josephus kende (vgl. Jos. XIX noot 21); zij werd door de Romeinen verwoest.</note>; en deze richtte Israël tien jaar,</verse>
<verse osisID="Judg.12.12"> en hij stierf en werd in Zabulon<note n="902">Zoo de Vulg. den eenvoudigen oorspronkelijken tekst weergeeft, wat niet onwaarschijnlijk is (vgl. v. 8 en 10, v. 13 en 15, VI 11 en VIII 32, X 1 en 2, XI 34 en XII noot 13, XIII 2 en XVI 31), dan is hier en v. 11 zeer waarschijnlijk de stad Zabulon gemeend. Hebr. en andere teksten: ‘te Ajjalon (of Elon) in het land Zabulon’. Is deze lezing echt, dan is dit Ajjalon misschien het tegenwoordige Dzjaloen, ten O. van Akka, op de grens van Zabulon en Aser; de naam staat geschiedkundig waarschijnlijk in verband met Elon (in 't Hebr. dezelfde naam), zoon van Zabulon, Gen. XLVI 14 en Num. XXVI 26; volgens sommigen met den rechter of diens grafmonument. Voor gelijke persoonsnamen in denzelfden stam zie X noot 1.</note> begraven.</verse>
<verse osisID="Judg.12.13"> Na dezen richtte Abdon, de zoon van Illel, de Pharathoniet, Israël.</verse> 
<verse osisID="Judg.12.14"> Deze had veertig zonen en van hen dertig kleinzonen, rijdende op zeventig ezelveulens<note n="903">Vgl. X 4 en noot 4 ald.</note>. En hij richtte Israël acht jaar,</verse>
<verse osisID="Judg.12.15"> en hij stierf en werd te Pharathon<note n="904">Volgens velen het tegenwoordige Ferʽata, 10 kilom. ten Z.W. van Nabulus (Sichem). Het wordt ook genoemd in den Griekschen tekst van I Mach. IX 50, waar de Vulg. ‘Phara’ heeft; vgl. ook II Reg. XXIII 30; I Par. XI 31, XXVII 14. Abdon is misschien Abimelech of Thola in Ephraïm opgevolgd; vgl. X noot 1 en 3. Zie evenwel de volgende noot.</note> begraven, in het land van Ephraïm, op den berg van Amalec<note n="905">Men tracht dezen naam te verklaren door de onderstelling, dat de Amalekieten eenmaal zoo ver in het land van Israël zouden zijn doorgedrongen, zoodat de herinnering daaraan in den naam van bedoelden berg zou zijn bewaard gebleven; voor die onderstelling bestaat echter geen enkel bewijs en zij is verre van waarschijnlijk (vgl. V noot 16). Handschriften van Sept. A geven de goede lezing: ‘in het gebergte Ephraïm in het land Sellêm’, waardoor waarschijnlijk het ‘land Sjaʽalim’ (I Reg. IX 4) wordt aangeduid. Deze lezing verwijst ons naar de buurt van Cariathiarim (zie de aanteekeningen op I Reg. IX 3-4, vgl. hierna XV noot 4), d.i. ongeveer de streek die door het geslacht Sobal (Hebr. Sjobal) bewoond werd (I Par. II 52-53). Eene stad Pharathon (Hebr. Pirʽathon) is daar evenwel niet bekend. Misschien moet men daarvoor ‘Ephratha’ lezen, welk vermoeden door de Grieksche lezingen ‘Ephraäthon’ (voor ‘Pharathon’) en ‘Epharathoniet’ (voor ‘Pharathoniet’ v. 13) gesteund schijnt te worden. Over dit Ephratha in het ‘gebergte Ephraïm’ zie de aanteekeningen op Ps. CXXXI 6, I Reg. I 1 en X 2.</note>.</verse>
</chapter>
<chapter osisID="Judg.13">
<title>Hoofdstuk XIII.</title><p>Afval van Israël en onderdrukking door de Philistijnen (v. 1). Aan de vrouw van Manue en hem zelven wordt door den Engel des Heeren een zoon beloofd, die aan God moet worden toegewijd en ter redding van Israël zal optreden (v. 2-23). De jonge Samson groeit op onder Gods zegen en de Geest des Heeren werkt in hem (v. 24-25).</p>
<verse osisID="Judg.13.1"> En de kinderen van Israël deden wederom kwaad in de oogen des Heeren, en Hij leverde hen over in de handen der Philistijnen<note n="906">Zie X noot 8. De Philistijnen zijn de in oud-Egyptische teksten genoemde ‘Pulaste’ (geschreven ‘Purasati’), die den hoofdstam vormden van de Klein-Aziatische volken, welke in Palestina zoowel over land als over zee waren binnengedrongen. Hun vaderland Caphtor is het in de Egyptische opschriften voorkomende Kefto (vgl. I Reg. XXI 10 noot), aan de zuidkust van Klein-Azië (ten N. van het eiland Cyprus), ongeveer overeenkomend met het latere Cilicië, dus niet ver (ten Z.W.) van Cappadocië, waar Septuag. en Vulg. hen vandaan laten komen. Zie Deut. II 23; Amos IX 7 en Jer. XLVII 4 (het woord ontbreekt hier in de Sept. - vgl. de noot ald. - en is in het Hebr. en de Vulg. waarschijnlijk glosse). Gen. X 14 en I Par. I 12 behooren de woorden ‘van wie zijn uitgegaan de Philistijnen’ (vermoedelijk oorspronkelijk een randnoot, die op een verkeerde plaats in den tekst terechtkwam) achter ‘Caphtorim’. De vreemde bewoners van het kustgebied van Palestina, ten Z. van Phenicië, werden saamgevat onder den naam van den hoofdstam, naar welke door de Grieken zelfs het geheele land (‘Palaistinê’) werd genoemd. Alleen de ‘Kerêtim’, die ten Z. van de eigenlijke Philistijnen woonden, worden bij gelegenheid in de H. Schrift afzonderlijk vermeld (zie de noot op II Reg. VIII 18; Ezech. XXV noot 15 en Soph. II noot 5 vgl. met Exod. XIII 17), terwijl volgens een oud-Egyptisch reisverhaal uit het midden der 11de eeuw v.Chr. in Dôr en omstreken, dus ten N. van de eigenlijke Philistijnen, de ‘Tzakkari’ woonden (waarschijnlijk de ‘Philistijnen’ van I Reg. XXVIII 4 volg.), die in de Egyptische opschriften gewoonlijk samen met de ‘Pulaste’ onder de zeeroovende volken worden genoemd. Hier hebben we te doen met de eigenlijke Philistijnen, ten W. van Juda en Dan. Over den tijd van de vestiging dezer volkeren in Palestina zie de Inleiding.</note>, veertig jaar lang.</verse> 
<verse osisID="Judg.13.2"> Er was echter een zeker man van Saraä, van het geslacht van Dan, met name Manue<note n="907">Saraä of Sarea, thans Sarʼa (23 kilom. ten W. van Jerusalem), behoorde, evenals Esthaol (v. 25), tot de grensplaatsen van Juda en Dan; vgl. Jos. XV 33 (zie noot 31 ald.) en XIX 41. Aan den ingang van een dal op een steilen heuvel gelegen, werd het later door Roboam tot een vesting gemaakt, II Par. XI 10. Reeds op de tabletten van el-Amarna komt het voor, onder den naam Sarcha. Van den naam van Manue, Hebr. ‘Manoach’, leidt men den I Par. II 54 voorkomenden geslachtsnaam ‘Manachti’ af; deze is echter rechtstreeks gevormd van den naam der stad en landstreek Manachath (zoo ook v. 52 te lezen, vgl. de noot ald.), waaronder ook Saraä behoorde (v. 54) en die waarschijnlijk ook Jos. XV 59 in de Septuag. onder den naam Manocho voorkomt. De naam dezer streek, waar later zijne grafplaats nog bekend was (hierna XVI 31), staat misschien wel met dien van Manue in verband. Doch zie ook noot 24 aan het einde.</note>, en hij had eene huisvrouw, die onvruchtbaar was.</verse>
<verse osisID="Judg.13.3"> En haar verscheen de Engel des Heeren, en hij sprak tot haar: Onvruchtbaar zijt gij en kinderloos, maar gij zult ontvangen en eenen zoon baren.</verse>
<verse osisID="Judg.13.4"> Neem u dan in acht, om geen wijn en gegisten drank te drinken<note n="908">Vgl. I Reg. I 15. Wat den nazareër zelven volgens Num. VI 3 verboden was, dat wordt hier der moeder reeds verboden voor den tijd harer zwangerschap, juist omdat hij nazareër zal zijn van den schoot zijner moeder, d.i. van het oogenblik der ontvangenis, af (vgl. Is. XLIV 2, 24).</note> en niets onreins te eten,</verse>
<verse osisID="Judg.13.5"> daar gij zult ontvangen en eenen zoon baren, wiens hoofd geen scheermes mag aanraken<note n="909">Ongeschoren baard en lange haargroei (Num. VI 5, 7) waren van oudsher het wezenlijke teeken van het nazareaat; vgl. hierna XVI 17 en I Reg. I 11. Voor het nazareaat zie Num. VI 1-8 met de aanteekeningen. Als nazareërs van den schoot hunner moeder af vermeldt de H. Schrift alleen Samson, Samuel en Joannes den Dooper. Alle drie hadden zij een bepaald levensdoel, tot welks vervulling zij door God bijzonder gesterkt werden: Samson moest de afwerping van het Philistijnsche juk voorbereiden, Samuel het koningschap in Israël, Joannes de komst van den Messias. Toen Samson het teeken zijner toewijding aan het goddelijk doel zich liet ontnemen, verloor hij ook de hem van God gegeven kracht (XVI 19). Gelijk helden in de oudheid zich verplichtten hun haar te laten groeien tot zij den vijand overwonnen hadden (vgl. de aanteekening op V 2 in de Inleiding), zoo had Samson dezelfde verplichting zijn leven lang, te gelijk met die om tegen de Philistijnen te strijden. Het levenslange nazareaat ligt buiten de beschikkingen van den Pentateuch. Zie ook noot 9.</note>; want een naza- reër Gods zal hij zijn van zijne kindsheid en van den schoot zijner moeder af, en hij zal aanvangen Israël te verlossen uit de hand der Philistijnen<note n="910">Hij zou de eerste zijn, die krachtdadig tegen de Philistijnen zoude optreden. Dit optreden was slechts van persoonlijken aard en had op zich zelf geen ver strekkende gevolgen, doch het moest uitteraard bij de Israëlieten de overtuiging verlevendigen, dat zij zich ook aan het slavenjuk der Philistijnen konden ontrukken, zoo zij slechts hunnen God dienden.</note>.</verse>
<verse osisID="Judg.13.6"> Toen zij nu bij haren man kwam, zeide zij tot hem: Een man Gods is bij mij gekomen, uitziende als een engel<note n="911">Hebr.: ‘als de Engel (eigenlijk “gezant”) Gods’, iets bovenaardsch hebbend in geheel zijne verschijning, en daarom schrikwekkend, eerbiedige vreeze inboezemend. Waarschijnlijk kwam de verschijning overeen met de voorstelling, die de vrouw zich vormde van den ‘Engel Gods’ volgens overgeleverde verhalen aangaande vroegere dergelijke verschijningen. Vgl. hierbij VI 11-24 met de aanteekeningen.</note>, uiterst schrikwekkend. En toen ik hem vroeg, wie hij was, van waar hij kwam en hoe hij heette, wilde hij het mij niet zeggen<note n="912">Ook Sept. A leest het tweede halfvers: ‘En ik vroeg hem, van waar hij was, en (doch) zijnen naam maakte hij mij niet bekend’ (het overige is toevoegsel van de Vulg.), welke lezing ook door den H. Augustinus wordt betuigd. Naar Oostersch gebruik vroeg zij wel, van waar hij kwam, maar niet zijn naam, dien de vreemdeling uit zich zelf behoorde te zeggen. Het Hebr. heeft: ‘En ik vroeg hem niet’ enz.</note>;</verse>
<verse osisID="Judg.13.7"> maar dit antwoordde hij<note n="913">Hebr.: ‘En hij zeide tot mij’.</note>: Zie, gij zult ontvangen en een zoon baren; neem u in acht, om geen wijn te drinken noch gegisten drank en niet iets onreins te eten; want de knaap zal een nazareër Gods zijn van zijne kindsheid, van den schoot zijner moeder af tot den dag van zijnen dood.</verse>
<verse osisID="Judg.13.8"> Toen bad Manue tot den Heer en zeide: Och Heer, laat toch de man Gods, dien Gij gezonden hebt, nog eens komen en ons leeren wat wij moeten doen met den knaap, die geboren zal worden.</verse> 
<verse osisID="Judg.13.9"> En de Heer verhoorde Manue op zijn gebed, en de engel Gods verscheen nogmaals aan zijne vrouw, terwijl zij op het veld zat. Manue echter, haar man, was niet bij haar. Toen zij nu den engel zag,</verse>
<verse osisID="Judg.13.10"> liep zij haastig naar haren man en deelde het hem mede, zeggende: Zie, de man is mij verschenen, dien ik vroeger gezien heb.</verse>
<verse osisID="Judg.13.11"> En hij stond op en volgde zijne vrouw, en bij den man komende zeide hij tot hem: Zijt gij het, die tot de vrouw gesproken heeft? En hij antwoordde: Ik ben het.</verse>
<verse osisID="Judg.13.12"> En Manue zeide tot hem: Wanneer uw woord vervuld zal zijn, wat wilt gij dan dat de knaap doe, of waarvoor moet hij zich in acht nemen<note n="914">In den grondtekst vraagt Manue nog duidelijker, welke de leefregel van den knaap zal zijn, nl. wat de ouders te zijnen opzichte hebben te doen (vgl. v. 8). Door het antwoord van den engel wordt hem medegedeeld, wat aan de vrouw reeds gezegd was, nl. waarvoor zij zich gedurende de zwangerschap had in acht te nemen (vgl. noot 3). Het gebod betreffende het hoofdhaar wordt niet herhaald, daar het van zelf sprak wegens het nazareaat, waarvoor hun zoon bestemd was (v. 5 en 7). Vermoedelijk om dezelfde reden worden ook de andere, bekende verplichtingen van den nazareër niet vermeld, tenzij de werkwoorden in v. 13 en 14, die naar het Hebr. op de vrouw slaan, oorspronkelijk den mannelijken vorm hebben gehad, eene onderstelling waartoe Sept. A, die in v. 14 voor haar ‘hem’ heeft, aanleiding zou kunnen geven; vgl. Luc. I 15. Evenwel is het mogelijk dat het verbod van wijn enz. voor Samson zelven niet gold, evenmin als het verbod om tot een lijk te naderen (Num. VI 6).</note>?</verse>
<verse osisID="Judg.13.13"> En de Engel des Heeren zeide tot Manue: Van alles, wat ik aan uwe vrouw genoemd heb, moet zij zich onthouden;</verse>
<verse osisID="Judg.13.14"> en alwat van den wijnstok komt, mag zij niet eten, wijn en gegisten drank mag zij niet drinken, niets onreins gebruiken; en wat ik haar geboden heb, moet zij vervullen en in acht nemen.</verse>
<verse osisID="Judg.13.15"> En Manue zeide tot den Engel des Heeren: Ik bid u, willig mijn verzoek in, dat wij u een geitenbokje mogen toebereiden<note n="915">Vgl. VI 18 en de noot aldaar. De volgorde van dit en de eerstvolgende verzen schijnt in het ongereede geraakt; men stelt daarom voor deze verzen als volgt te rangschikken: v. 17-18, v. 15-16, v. 19 volg., terwijl de laatste zin van v. 16 nog beter zou passen achter v. 15 of v. 17. Ik bid u enz., Hebr.: ‘Laat ons u hier houden (ook v. 16: “Zoo gij mij hier houdt”, vgl. Luc. XXIV 29) en in uw bijzijn.... bereiden’. Dit bereiden kan ook ‘offeren’ beteekenen (zie Exod. XXIX noot 33). Manue is in twijfel of hij met een menschelijk of een goddelijk wezen te doen heeft; de engel neemt het woord echter in den laatsten zin op (v. 16).</note>.</verse> 
<verse osisID="Judg.13.16"> En de engel antwoordde: Al dringt gij mij ook, zoo zal ik toch uw brood niet eten; wilt gij echter een brandoffer brengen, offer het den Heer<note n="916">Gij kunt echter, zoo gij wilt, van uwe gave een brandoffer bereiden voor Jahwe. Vgl. VI 20 volg.</note>. En Manue wist niet, dat het de Engel des Heeren was.</verse>
<verse osisID="Judg.13.17"> En hij zeide tot hem: Hoe is uw naam, opdat wij u kunnen eeren, zoo uw woord vervuld wordt<note n="917">Zoo zij zijnen naam niet kenden, konden zij hem later niet vinden om hem door een geschenk te eeren; vgl. Num. XXII 17. Bij de vraag en het antwoord vgl. Gen. XXXII 29.</note>?</verse>
<verse osisID="Judg.13.18"> En gene antwoordde hem: Waarom vraagt gij naar mijnen naam, die wonderbaar is<note n="918">Hebr.: ‘en hij is wonderbaar’, waarin de zin ligt: mijn naam, d.i. mijn wezen, is niet gewoon menschelijk, zooals gij meent, maar verre daarboven verheven, onbegrijpelijk. Zoo wordt Is. IX 6 met ongeveer hetzelfde Hebr. woord (Pele) van den Messias gezegd, dat zijn naam zal zijn: ‘Wonder’.</note>?</verse>
<verse osisID="Judg.13.19"> Manue nam derhalve het geitenbokje en het bijoffer<note n="919">Hebr.: ‘de mincha’, d.i. het meel- of spijsoffer; vgl. Lev. VI noot 12 en de daar aangehaalde plaatsen. Volgens sommige nieuweren is dit woord door een wetgeleerden afschrijver bijgevoegd wegens de bepalingen van Num. XV 4 volg. Doch ook zóó is het nog geen ritueel offer, daar het niet op de wettige offerplaats werd opgedragen en Manue ook geen priester was. Trouwens een buitengewoon geval als dit, in verband staande met een bovennatuurlijke verschijning, moet onafhankelijk zijn van de bepalingen der gewone wet. De ‘mincha’ zal hier eenvoudig bestaan hebben in het brood, dat bij den maaltijd van het geitenbokje behoorde (zie noot 10) en dat nu het bijoffer werd (v. 23), evenals VI 19-21. Vgl. hierbij Lev. II noot 1 en 3.</note> en offerde het op den rotssteen<note n="920">Op den naastbijzijnden rotssteen, vgl. VI 20; nog begrijpelijker wordt het gebruik van het lidwoord in den Hebr. tekst wanneer men aanneemt dat deze rots het door de natuur gegeven altaar was (Exod. XX 25), dat de inwoners der stad gebruikten voor den bijzonderen eeredienst (Exod. XX noot 19), wellicht het schoone steenen altaar, dat men nog aantreft aan de zuidelijke helling van den berg, waarop Saraä gelegen was. Vgl. I Reg. IX noot 12. Zie ook hiervóór VI noot 25.</note> aan den Heer, die wonderbaar handelt<note n="921">Zoo de Vulgaat met andere vertalingen, die de lezing onderstellen: ‘ham-maphli' laʽasoth’, waar de tegenwoordige Hebr. tekst heeft: ‘oe-maphli'’ enz. d.i.: ‘en wonderbaar doende’ of ‘bij het doen’. Dit laatste kan den zin hebben: ‘en er had iets wonderbaars plaats bij het offeren’ (zie Exod. XXIX noot 33); doch dan is het begin van v. 20: ‘en het geschiedde (Hebr.) bij het opstijgen der vlam’, minder passend. Nadat de volgende woorden: ‘en Manue en zijne vrouw zagen (toe)’, die evenzoo in v. 20 voorkomen, hier (in v. 19) waren ingeslopen (wellicht door het streven van een angstvalligen lezer, die Manue van offeraar tot lijdelijk toeschouwer wilde maken), moest dit ‘zien’ van Manue en zijne vrouw ook iets ‘wonderbaars’ tot voorwerp hebben en de afschrijver aarzelde niet dat althans aan den rand te zetten. De hier aan Jahwe en vermoedelijk later aan het altaar gegeven naam (men zou eer eenvoudig ‘Jahwe de Wonderbare’ - Jahwe (hap-)Pel i - verwachten, vgl. v. 18) kan vergeleken worden met Jahwe-Sjalôm van VI 24 (vgl. v. 23).</note>; hij nu en zijne vrouw zagen toe.</verse> 
<verse osisID="Judg.13.20"> En toen de vlam des altaars ten hemel steeg<note n="922">Door Manue (vgl. v. 16), niet door den engel, zooals VI 21, ontstoken. Altaar, zie noot 15.</note>, voer ook de Engel des Heeren gelijkelijk in de vlam omhoog. En toen Manue en zijne vrouw dit zagen, vielen zij plat ter aarde.</verse>
<verse osisID="Judg.13.21"> En verder verscheen hun de Engel des Heeren niet meer<note n="923">Zooals uit den grondtekst nog beter blijkt, is de zin, dat zij van toen af geene verschijning van den engel meer ontvingen. Dit past beter achter v. 23. Hier verwacht men alleen: ‘de engel was uit hunne oogen verdwenen’ (als VI 21); misschien zijn de tegenwoordige tekstwoorden in de plaats daarvan uit v. 23 hierheen gebracht.</note>. Toen begreep Manue aanstonds, dat het de Engel des Heeren was,</verse>
<verse osisID="Judg.13.22"> en hij zeide tot zijne vrouw: Den dood zullen wij sterven, want wij hebben God<note n="924">Hebr. ‘Elohim’ zonder lidwoord, waardoor in 't algemeen ‘een goddelijk wezen’ wordt aangeduid; vgl. I Reg. XXVIII 13 (zie de noot ald.). Toch zal Manue slechts aan ‘de Godheid’ hebben gedacht. Evenzoo Gen. XXXII 30, terwijl hierboven VI 22 ‘den Engel van Jahwe’ staat. Zie verder VI noot 18.</note> gezien.</verse>
<verse osisID="Judg.13.23"> Doch de vrouw antwoordde hem: Zoo de Heer ons wilde dooden, zoude Hij uit onze handen geen brand- en bijoffer hebben aangenomen noch ons dit alles hebben doen zien en de toekomende dingen niet hebben aangekondigd<note n="925">Den eenigszins bedorven grondtekst, waarvan de Vulg. zoo goed mogelijk den zin geeft, verbetert men aldus: ‘.... aangenomen noch ons van dit alles (betreffende onzen zoon) hebben onderricht. En op den bepaalden tijd 24. baarde de vrouw’ enz.</note>.</verse>
<verse osisID="Judg.13.24"> Zij baarde dan eenen zoon en noemde zijnen naam Samson<note n="926">Het Hebr. ‘Sjimsjon’ is zeer waarschijnlijk afgeleid van ‘sjemesj’ (zon) en beteekent dan ‘Zonneman’ of, als verkleinwoord, ‘Zonnetje’. De door vele nieuweren aangenomen mythologische oorsprong van den naam en de mythologische verklaring der geschiedenis van Samson berusten op, meest zeer gezochte, analogieën met heidensche fabelen. De naam van den Israëlietischen held kan in verband staan met dien van den zonnegod (vgl. Ps. XVIII 6, boven V 31 Hebr.), wiens met stralen (bij wijze van hoofdhaar) omgeven beeld (vgl. Jos. XXIV noot 16) zonder twijfel in het nabijgelegen Bethsames, de Zonnestad (zie I noot 32), vereerd werd of was.</note>. En de knaap groeide op en de Heer zegende hem<note n="927">Zoo spreekt de H. Schrift ook van het groot worden (onder 's Heeren hoede) van de beide andere groote nazareërs, I Reg. II 21 en Luc. I 80; vgl. Luc. II 52.</note>.</verse>
<verse osisID="Judg.13.25"> En de Geest des Heeren begon met hem te zijn<note n="928">Septuag.: ‘met hem uit te gaan’. Het Hebr. beteekent waarschijnlijk stooten, onrustig maken, dringen (Gen. XLI 8; Ps. LXXVI 5; Dan. II 1, 3). Zie ook de volgende noot.</note> in Dan's Legerplaats tusschen Saraä en Esthaol<note n="929">Naar alle waarschijnlijkheid is de zin: de Geest begon hem te dringen en dreef hem aan om van zijne geboorteplaats Saraä (v. 2) uit te gaan, zoodat hij kwam in Dan's Legerplaats (Hebr. ‘Machaneh-Dan’), m.a.w: de Geest dreef hem (meermalen) daarheen (vgl. Matth. IV 1; Marc. I 12; Luc. IV 1). Daar zijn levensdoel was: te strijden tegen de Philistijnen, ligt de onderstelling voor de hand, dat hij gedreven werd in de richting van het land der Philistijnen; en zoo is deze tekst, die door sommigen voor onecht wordt gehouden, een goede inleiding tot het volgende (XIV 1). Om die reden behoort niet alleen ‘Dan's Legerplaats’, maar ook Esthaol van Saraä uit in die (nl. zuid-westelijke) richting te worden gezocht. Het tegenwoordige Esjoea of Asjoea, ten O.N.O. van Saraä gelegen, waarin men thans bijna algemeen Esthaol meent terug te vinden, voldoet daaraan niet. Geschikter ligt het vroeger reeds door sommigen voorgestelde Oem-Esjteijeh, ten Z.W. van Saraä; hierop past niet alleen beter de door Eusebius aangegeven afstand van 10 Rom. mijlen (bijna 15 kilom.) van Eleutheropolis, maar ook de Jos. XIX 41 voorkomende vermelding van Esthaol tusschen Saraä en Hir-Semes (d.i. Bethsames) in de Sjephela (XV 33 ald.). Dan's Legerplaats tusschen Saraä en Esthaol is dan de plaats, waar de Danieten van Saraä en Esthaol zich verzamelden om van daar uit weg te trekken naar Laïs (zie XVIII 8, 11). Daar Saraä en Esthaol op het grensgebied van Juda en Dan lagen (zie noot 2), behoeft de naam ‘Dan's Legerplaats’, als herinnering aan gemeld feit, geen bevreemding te wekken. Ook is het geenszins onwaarschijnlijk, dat de eerste pleisterplaats der Danieten in de nabijheid van Cariathiarim denzelfden naam ontving (XVIII 12), zoodat beide plaatsen ‘Dan's Legerplaats’ werden genoemd, die trouwens door een nadere bepaling (‘tusschen Saraä en Esthaol’ en ‘bij Cariathiarim’) wèl van elkander werden onderscheiden. Later komen deze namen in de H. Schrift niet meer voor, wat de onderstelling wettigt, dat zij niet zeer lang in gebruik bleven, en eene aanwijzing is dat we hier met oude bronnen te doen hebben. Mogelijk is de naam Machaneh(-Dan) later overgegaan in Manacha(th), zie noot 2.</note>.</verse>
</chapter>
<chapter osisID="Judg.14">
<title>Hoofdstuk XIV.</title>
<p>Samson verwerft zich eene Philistijnsche vrouw te Thamna; hij verscheurt, op weg daarheen, een jongen leeuw en vindt bij een volgenden tocht in het lichaam van den leeuw een bijenzwerm met honing, waarvan hij eet en aan zijne ouders mededeelt, zonder de herkomst er van te verraden (v. 1-9). Samson's bruiloft, waarbij hij den gasten het raadsel van den leeuw en den honing opgeeft (v. 10-14), dat zij slechts door het verraad zijner vrouw kunnen oplossen (v. 15-18). Daarover verbitterd slaat hij dertig Philistijnen dood, wier kleederen hij geeft aan de dertig bruiloftsgezellen, en keert vertoornd naar zijns vaders huis terug (v. 19), terwijl zijne vrouw aan een ander gegeven wordt (v. 20).</p>
<verse osisID="Judg.14.1"> Samson kwam dan naar Thamnatha<note n="930">Van ‘Dan's Legerplaats’ (XIII 25) kwam de jeugdige Samson, die gaarne op avontuur uitging, te Thamna, Hebr. Thimna, eene stad die toen in de macht der Philistijnen was, ofschoon zij tot Israël behoorde en een der grensplaatsen van Dan en Juda was (Jos. XV 10, XIX 43); vgl. ook II Par. XXVIII 18. Thamna is het tegenwoordige Tibne, een uur gaans ten Z.W. van Saraä. Thamnatha is de accusatief-vorm, die in den regel de richting (‘naar Thamna’) aanduidt (vgl. I Reg. I noot 18), maar die ook als verlengde vorm van den naam wordt gebruikt, zoo hierna (Vulg. daar, Hebr. ‘in Thimnatha’), verder in v. 2, v. 5 (Hebr. ‘de wijnbergen van Thimnatha’) en Jos. XIX 43. Een ander Thamna, in het gebergte van Juda gelegen (Jos. XV 57), is waarschijnlijk hetzelfde als dat van Gen. XXXVIII 12 volg. ‘Samson kwam naar Thamnatha af’ en op den terugtocht naar huis ‘ging hij weer op’. In de richting der kust daalt men af, in de tegenovergestelde richting stijgt men op; vgl. v. 5, 7, 10, 19; XV 6, 9, 10, 11; XVI 18, 31.</note> af en zag daar eene vrouw uit de dochteren der Philistijnen,</verse> 
<verse osisID="Judg.14.2"> en hij ging weer op en vertelde het aan zijnen vader en zijne moeder, zeggende: Ik heb in Thamnatha eene vrouw gezien uit de dochteren der Philistijnen, en ik vraag u mij deze tot vrouw te nemen.</verse>
<verse osisID="Judg.14.3"> Doch zijn vader en zijne moeder zeiden<note n="931">Hebr.: ‘En tot hem zeide zijn vader en zijne moeder’. Ook wegens het volgende ‘mijn volk’ en het antwoord van Samson aan zijnen vader wordt en zijne moeder voor eene glosse uit v. 2 gehouden. De zaak behoorde tot de vaderlijke zorg, vgl. Gen. XXIV 2 volg., XXVIII 2.</note> tot hem: Is er dan geene vrouw onder de dochteren uwer broeders en onder geheel mijn volk<note n="932">Een betere lezing van den Hebr. tekst, waaruit de tegenwoordige gemakkelijk kan ontstaan zijn, geeft de oude Syrische vertaling: ‘Is er dan in geheel het huis uws vaders (d.i. in uwe familie) en onder geheel uw volk (zoo ook een oude lezing van de Septuag.) geene vrouw...’. - De Philistijnen kregen geregeld den scheldnaam onbesnedenen, vgl. XV 18, I Reg. XIV 6 enz.</note>, dat gij eene vrouw wilt nemen uit de Philistijnen, die onbesnedenen zijn? En Samson zeide tot zijnen vader: Neem deze voor mij, want zij heeft aan mijne oogen behaagd.</verse>
<verse osisID="Judg.14.4"> Zijne ouders nu wisten niet, dat de zaak van den Heer kwam<note n="933">Ook Samson zelf had hiervan geen bewustzijn, en dat hij eene gelegenheid zocht om met de Philistijnen in wrijving te komen, kwam voort uit den inwendigen drang, door den ‘Geest van Jahwe’ in hem gelegd; vgl. XIII noot 24. Daardoor was echter zijn vrije wil niet gebonden of tot eenige handeling in 't bijzonder bepaald; veel minder is de ‘Geest van Jahwe’, ook in de bedoeling van den schrijver, verantwoordelijk te stellen voor al hetgeen Samson uitvoerde. De grondtekst heeft letterlijk: ‘want eene gelegenheid (tot twist) was Hij (Jahwe) zoekende van de Philstijnen’, d.i. volgens de meesten: Jahwe wilde voor Samson eene gelegenheid om in twist te komen met de Philistijnen, - volgens een nieuwe verklaring: Hij wilde dat de Philistijnen aan Samson reden tot twist zouden geven (vgl. XV 3); daarom moest hij met hen in aanraking komen. De grondgedachte stemt in ieder geval met die van de Vulg. overeen.</note> en dat hij eene gelegenheid zocht tegen de Philistijnen; want te dien tijde heerschten de Philistijnen over Israël<note n="934">Vermoedelijk een toevoegsel van een bewerker of afschrijver; vgl. XV 11.</note>.</verse> 
<verse osisID="Judg.14.5"> Zoo daalde Samson dan met zijn vader en zijne moeder naar Thamnatha af. En toen zij bij de wijnbergen der stad kwamen, vertoonde zich een jonge leeuw, woest en brullend, en kwam op hem<note n="935">Op Samson alleen, waaruit men met grond afleidt, dat zijne ouders, die trouwens dit huwelijk niet goedkeurden, er niet bij waren. Ook het enkelvoud daalde af en het door de Septuag. betuigde ‘en hij kwam aan den wijnberg’ verraden met (Hebr. ‘en’) zijn vader en zijne moeder als eene inlassching, toe te schrijven aan het streven om Samson's huwelijk met de gewone zeden in overeenstemming te brengen. Van hetzelfde streven getuigt zijn vader in v. 10 (zie noot 16) alsmede het meervoud in v. 7 bij de Septuag. (noot 10). Zie ook noot 11. Het Hebr. ‘kephir’ beteekent een volwassen jonge leeuw, die reeds op buit uitgaat.</note> af.</verse>
<verse osisID="Judg.14.6"> Doch de Geest des Heeren viel op Samson<note n="936">Een goddelijke kracht wekte hem op en maakte hem moedig en onweerstaanbaar; voor de uitdrukking vgl. v. 19 en XV 14; verder III 10, VI 34, XIII 25; I Reg. X 6, 10, XI 6; tegenstelling van den Geest des Heeren en den boozen geest ald. XVI 13-14 en XVIII 10.</note>, en hij verscheurde den leeuw en trok hem als een geitenbokje aan stukken uiteen<note n="937">Hebr.: ‘zooals men een bokje verscheurt’, d.i. als ware het een lammetje. Dit is de eerste uiting van Samson's wonderbare kracht, waarvan het geheim in zijn nazareaat, door zijn lange haarlokken verzinnebeeld, gelegen was, zie XVI 13, 17. Soortgelijke heldenstukken zijn ook opgeteekend van David (I Reg. XVII 34-36) en van Banaias (II Reg. XXIII 20, I Par. XI 22); ook de Grieken hadden hun leeuwendooders Heracles en Polydamas. Dit verhaal van Samson behoeft geen mythe te zijn; dat er in die streek van Palestina leeuwen waren, blijkt b.v. uit den naam der plaats Lebaoth of Beth-Lebaoth d.i. ‘leeuwinnenhuis’ (Jos. XV 32 en XIX 6).</note>, hoewel hij volstrekt niets in de hand had; en hij wilde dit niet aan zijn vader en zijne moeder vertellen<note n="938">Hebr.: ‘en hij vertelde.... niet wat hij gedaan had’, toen hij te huis terugkwam; vgl. v. 9 en 16.</note>.</verse>
<verse osisID="Judg.14.7"> En hij daalde af en sprak met de vrouw, die aan zijne oogen had behaagd<note n="939">Hebr. en Septuag.: ‘en zij behaagde (ook nu en voor goed) aan de oogen van Samson’. Hierbij past niet het meervoud, dat de Septuag. geeft in het eerste halfvers: ‘En zij daalden af (naar Thamna) en spraken met de vrouw’ (vgl. noot 6). Zijne ouders vervullen hier blijkbaar geene rol; en dat zij deze vrouw niet voor hem wilden ‘nemen’ (v. 3), blijkt uit de handelwijze van Samson, die haar in haars vaders huis laat (zie noot 16).</note>.</verse>
<verse osisID="Judg.14.8"> En toen hij na eenige dagen<note n="940">Hebr.: ‘na dagen’, d.i. na eenigen tijd; volgens sommigen, doch hier niet waarschijnlijk: na een jaar (vgl. XI noot 4). Bedoeld is de tijd tusschen de verhaalde bespreking en de huwelijksvoltrekking. Toen hij weder terugkeerde, d.i. toen hij opnieuw naar zijne bruid te Thamna ging. Naar v. 9 schijnen zijne ouders ditmaal bij hem te zijn, ongetwijfeld om het bruiloftsfeest van het toch onvermijdelijke huwelijk mede te vieren. De in v. 5 te schrappen woorden: ‘alsmede zijn vader en zijne moeder’ kunnen oorspronkelijk hier gestaan hebben; zie verder noot 13.</note> weder terugkeerde om ze te huwen, sloeg hij van den weg af om naar den dooden leeuw te zien, en zie: in den muil van den leeuw was een bijenzwerm en een honingraat<note n="941">Het lichaam van den leeuw, waarvan het vleesch al spoedig door roofdieren (jakhalzen, roofvogels) verteerd was, was derhalve in dien tijd een dor geraamte geworden; want de bijen vermijden een stinkend aas. Voor den muil heeft het Hebr.: ‘het lichaam’. De Septuag. heeft niet alleen hier, maar ook v. 9: ‘den muil’.</note>.</verse>
<verse osisID="Judg.14.9"> En hij nam dien in de handen en at onderweg; en bij zijn vader en zijne moeder komende<note n="942">Bij hen terugkomende op den weg, waarvan hij was afgeslagen om het lichaam van den dooden leeuw weer op te zoeken (v. 8). Fl. Josephus gewaagt bij dezen tocht van Samson niet van zijne ouders, maar zegt dat hij van den honing medebracht aan zijne bruid. Dat hij eerst weer naar Saraä zou zijn teruggekeerd om aan zijne ouders den honing te brengen, schijnt, hoewel de afstand kort is, minder aannemelijk.</note> gaf hij hun een gedeelte mede, en ook zij aten. Nochtans wilde hij hun niet zeggen<note n="943">Hebr.: ‘deelde hij hun niet mede’.</note>, dat hij den honing gekregen had uit het lichaam van den leeuw.</verse>
<verse osisID="Judg.14.10"> Zijn vader nu daalde af naar de vrouw en bereidde zijnen zoon Samson een gastmaal; want aldus plachten de jongelingen te doen<note n="944">Hebr.: ‘.... vrouw, en Samson maakte (hield, vierde) daar een feestmaal (Septuag. en Syrische vertaling voegen er bij: “zeven dagen lang”, vgl. v. 12), want zoo doen (Sept. A: deden) de jonge lieden’ (d.i. de bruidegoms). Zie echter de volgende noot.</note>.</verse>
<verse osisID="Judg.14.11"> Toen dan de burgers dier plaats hem hadden gezien, gaven zij hem dertig gezellen, om bij hem te zijn<note n="945">Hebr.: ‘En het geschiedde toen zij hem zagen (Sept. A. “daar zij hem vreesden”), en (d.i. dat) zij namen dertig gezellen, en zij (nl. dezen) waren bij hem’. De tekst van v. 10-11 is in het ongereede geraakt. Met een paar kleine veranderingen en omzettingen zou men kunnen lezen: ‘En Samson daalde af en ging in (wajjabo voor abihoe “zijn vader”) tot de vrouw; en het geschiedde, daar zij hem vreesden, dat zij dertig gezellen namen om bij hem te zijn; en zij (nl. dezen) bereidden daar een feestmaal (van zeven dagen), want dat plegen de jongelingen te doen’. In dezen vorm ontvangt de tekst het noodige licht van de in Syrië en Palestina nog bestaande landelijke gebruiken bij het aangaan van een huwelijk. De gezellen, thans nog de ‘jongelingen des bruidegoms’ genoemd, vormen zijne eerewacht en dragen ook de kosten van het zevendaagsche bruiloftsfeest. In het N.T. (Matth. IX 15) heeten zij ‘de zonen der bruidskamer’ en hun hoofdman ‘de vriend des bruidegoms’ (Joan. III 29). Men kan aannemen dat de Zaligmaker zelf, die met zijne leerlingen genoodigd was (vgl. hierna v. 15), op de bruiloft te Cana de ‘vriend des bruidegoms’ was en den wijn gaf (Joan. II 2, 3). Het getal van de ‘gezellen’ des bruidegoms (paranymphen) was onbepaald; Samson heeft er dertig, de bruidegom van het Hooglied zelfs zestig (Cant. III 7). In den gewonen regel kwam de bruidegom met zijne ‘jongelingen’ de bruid, wier gezellinnen hem te gemoet gingen (vgl. Matth. XXV 1-6), uit het ouderlijk huis halen en trok men in optocht naar het huis van den bruidegom. Daar vierde men dan na den eersten huwelijksnacht zeven dagen bruiloft. In ons geval hebben wij te doen met een ‘sadîka-huwelijk’, waarbij de vrouw rustig in het huis haars vaders blijft (XV 1-2, vgl. VIII noot 36). Samson kwam met zijne ouders (?) te Thamna, waar hij ‘inging tot de vrouw’ (geijkte uitdrukking voor de huwelijksgemeenschap, vgl. bv. Gen. XVI 2, XXXVIII 2 en 8). Voor de bruiloft, die den volgenden dag zoude beginnen, voegde men hem dertig gezellen toe, die door de verwanten der vrouw werden (of waren) uitgenoodigd (v. 15); volgens de goede lezing van Sept. A voegden de Philistijnen hem die zelven toe ‘omdat zij hem vreesden’, dus als voorzorgsmaatregel; daarom ook een zoo groot getal, en wel Philistijnen (vgl. v. 16 en 17). De zevendaagsche bruiloft werd gevierd onder spel, zang en scherts, en het opgeven van een raadsel door Samson past hierbij zeer goed. Vgl. ook Gen. XXIX 22, 23, 27, 28. Tegenover het hem betoonde wantrouwen stelde Samson zijn raadsel, met voorwaarden, die wegens de onoplosbaarheid daarvan ten nadeele der Philistijnen moesten komen: dertig stel kleederen tegenover de dertig Philistijnsche paranymphen.</note>.</verse>
<verse osisID="Judg.14.12"> En Samson sprak tot hen: Ik zal u een raadsel opgeven; als gij mij dit binnen de zeven dagen van het feestmaal oplost, zal ik u dertig onderkleederen en even zooveel opperkleederen geven;</verse>
<verse osisID="Judg.14.13"> zoo gij het echter niet kunt oplossen, zult gij mij dertig onderkleederen en even zooveel opperkleederen geven. En zij antwoordden hem: Stel het raadsel voor, opdat wij het hooren.</verse> 
<verse osisID="Judg.14.14"> En hij sprak tot hen: Van den vreter kwam de spijze, en uit den sterke kwam de zoetheid. En zij konden gedurende drie dagen het raadsel niet oplossen.</verse>
<verse osisID="Judg.14.15"> En toen de zevende<note n="946">Septuag. en Syrische vertaling hebben: ‘op den vierden dag’, en lazen dus rebiʽi voor ‘sjebiʽi’, ongetwijfeld de ware lezing.</note> dag daar was, zeiden zij tot de vrouw van Samson: Vlei uwen man en haal hem over om u te zeggen, wat het raadsel beduidt; als gij dat niet wilt doen, zullen wij u en uws vaders huis verbranden<note n="947">Een gelijke bedreiging werd tegen Jephte uitgesproken (XII 1); voor de uitvoering van zulk eene straf zie XV 6.</note>; of hebt gij ons daarom ter bruiloft geroepen, om ons uit te schudden?</verse>
<verse osisID="Judg.14.16"> En zij stortte bij Samson tranen en klaagde zeggende: Gij haat mij en hebt mij niet lief; daarom wilt gij mij het raadsel, dat gij aan de zonen van mijn volk hebt voorgesteld, niet verklaren<note n="948">Hebr.: ‘gij hebt aan de zonen van mijn volk het raadsel opgegeven, en gij hebt het mij niet verklaard’. Zij kan dus reeds op den eersten dag van het feest, toen het raadsel werd opgegeven, uit eigen beweging Samson om de verklaring gevraagd hebben (vgl. v. 17), terwijl zij eerst den vierden dag (v. 14, vgl. noot 17) door de gasten werd lastig gevallen; doch zie ook noot 21.</note>. Maar hij</verse> 
<verse osisID="Judg.14.1">antwoordde: Mijnen vader en mijne moeder heb ik het niet willen zeggen<note n="949">Hebr.: ‘niet medegedeeld’.</note>, en kan ik het u dan zeggen?</verse>
<verse osisID="Judg.14.17"> Zoo weende zij dan voor hem de zeven dagen van het feestmaal<note n="950">Zie noot 19. Doch de zin van het Hebr. zou ook kunnen zijn: verder (nl. van den vierden dag af) tot het einde der ‘feestweek’. Zij trachtte hem telkens, als zij alleen waren, nl. des nachts, het geheim te ontlokken door voor (d.i. bij) hem te weenen, d.i. weenend ‘tegen hem’ te klagen (vgl. Num. XI 13) of vleiend ‘op hem’ (wat het Hebr. eigenlijk beteekent, vgl. Gen. XLV 15), d.i. aan zijnen hals, te weenen.</note>, en ten laatste, op den zevenden dag, toen zij hem lastig was, verklaarde hij het. En zij deelde het terstond<note n="951">Terstond is een toevoegsel van de Vulgaat.</note> aan hare volksgenooten mede.</verse>
<verse osisID="Judg.14.18"> En zij spraken tot hem op den zevenden dag vóór den ondergang der zon<note n="952">Voor het twijfelachtige woord ‘ha-charsa’, dat de zon zou beteekenen (afgeleid van ‘cheres’, vgl. I noot 32), vermoedt men de lezing ‘ha-chadra’ d.i. ‘in het slaapvertrek’ (vgl. XV 1), en dan luidt de vertaling: ‘voordat hij naar het slaapvertrek zou gaan’.</note>: Wat is zoeter dan honing, en wat sterker dan een leeuw<note n="953">De gezellen geven de oplossing in een vers, evenals Samson het raadsel (v. 14). De zin is: de ‘vreter’ en de sterke, waarvan gij spraakt, is een leeuw, de ‘spijze’ en het zoete is honing.</note>? En hij zeide tot hen: Hadt gij niet geploegd met mijne vaarze, gij hadt niet gevonden mijn raadsel<note n="954">In het Hebr. een dubbel vers met rijm: Loelee charasjtem bʽeglathi, lo metzathem chidathi. De zin der aan den landbouw ontleende vergelijking is: gij hebt mijne vrouw gebruikt om uw doel te bereiken. Samson begreep hun welgeslaagde list en het verraad zijner vrouw.</note>.</verse>
<verse osisID="Judg.14.19"> Toen viel de Geest des Heeren op hem<note n="955">Zie noot 7.</note>, en hij toog af naar Ascalon<note n="956">Dit is waarschijnlijk niet het bekende Ascalon aan de kust der Middellandsche Zee, acht uur gaans van Thamna verwijderd, waarvan het door de geheele breedte van Philistaea gescheiden is, maar een plaatsje, ruim een uur ten Z. van Thamna gelegen, dat nog den naam ʽAskalân draagt.</note> en sloeg daar dertig mannen dood, en de kleederen<note n="957">Hier wordt in het Hebr. alleen van de opperkleederen gesproken, waarvan v. 12 en 13 sprake was. Dat hiermede uitsluitend feestkleederen bedoeld zijn, die men slechts zelden droeg, is onbewezen.</note>, die hij hun afnam, gaf hij aan hen die het raadsel hadden opgelost<note n="958">Het huwelijk van Samson met het verloop der bruiloft had in het plan der Voorzienigheid. ten doel, Samson in aanraking en wrijving te brengen met de Philistijnen en hem door persoonlijke ervaringen te maken tot den persoonlijken strijder tegen Israël's vijanden, waarvoor hij bestemd was; vgl. noot 4 en XIII noot 5 en 24. Met dit v. 19 bereikt de gewijde schrijver dan ook het doel en het slot van zijn in zooveel bijzonderheden gegeven verhaal, dat moest dienen om de aanleiding te schetsen tot dit eerste heldenfeit van Samson. Het is een miskenning van dit doel, wanneer de modernen dit vers, op den slotzin na, als glosse willen schrappen. Daarenboven getuigt deze eigenaardige wraakneming, waardoor hij den Philistijnen hunne bedrieglijke ‘oplossing’ betaald zet en toch ook betaalt (ofschoon hij daartoe eigenlijk niet verplicht was), niet alleen van Samson's wonderbare lichaamskracht, maar ook van zijn karakteristieken, half spottenden geest, en proeft men hier geheel iets anders dan de geestlooze glosse; zie ook XV noot 3. Dat tegenover deze daad van Samson van geene poging tot wraakneming van den kant der Philistijnen wordt gewaagd, gelijk elders in de geschiedenis van Samson het geval is (XV 6; 9-10; XVI 2), is een bezwaar van weinig gewicht. Zij vreesden, zooals uit XV en XVI blijkt, hem persoonlijk en rechtstreeks aan te vallen. Den volgenden keer wreekten zij zich dan ook op de vrouw en haren vader, die de oorzaak waren van de door Samson aangerichte verwoesting (XV 1-5). Nu moest de daad van Samson ook in hun oog een schijn van rechtvaardigheid hebben, omdat hij bedrogen was en toch op deze wijze zijn woord gestand deed (v. 12), terwijl er van den anderen kant minder aanleiding en meer bezwaar bestond om wraak te oefenen op de talrijke en aanzienlijke gasten, die schuld droegen aan Samson's daad.</note>. En uittermate vertoornd ging hij op naar het huis zijns vaders.</verse> 
<verse osisID="Judg.14.20"> Zijne vrouw echter kreeg als man één van zijne vrienden en bruiloftsmakkers<note n="959">Hebr.: ‘En de vrouw van Samson werd die van zijnen gezel, die zijn bruiloftsvriend geweest was’, dus waarschijnlijk van den hoofdman der bruiloftsgezellen, vgl. noot 16; doch ook nu bleef zij bij haar vader thuis (zie XV 1-2).</note>.</verse>
</chapter>
<chapter osisID="Judg.15">
<title>Hoofdstuk XV.</title><p>Bij eene terugkomst van Samson te Thamnatha weigert de vader der vrouw hem zijne dochter en biedt hem hare zuster aan (v. 1-2), waarop Samson de korenakkers der Philistijnen door driehonderd vossen laat verwoesten (v. 3-5). De Philistijnen doen uit wraak de vrouw en haar vader door brand om komen (v. 6). Samson neemt weerwraak, hij brengt hun een groote nederlaag toe en verbergt zich (v. 7-8). De Philistijnen trekken naar Juda en eischen Samson op (v. 9-10). Op het verlangen zijner volksgenooten laat Samson zich gebonden overgeven aan de Philistijnen, doch verbreekt de koorden (v. 11-14) en slaat duizend mannen dood met een ezelskakebeen, waarnaar die plaats genoemd wordt (v. 15-17). Op zijn gebed wordt hij in zijn dorst gelaafd door water, dat daar wonderbaar ontspringt, aan welk feit de naam der plaats eveneens herinnert (v. 18-19). Samson twintig jaar rechter (v. 20).</p>
<verse osisID="Judg.15.1"> Na eenigen tijd nu, toen de dagen van den tarweoogst aanbraken, kwam Samson, om zijne vrouw te bezoeken, en bracht haar een geitenbokje mede<note n="960">De tarweoogst (vgl. v. 5) valt in de Sjephela tegen het einde van Mei. Vermoedelijk is de bruiloft, zooals nog de meeste dorpsbruiloften in Syrië, gevierd in Maart, zoodat de tusschentijd ruim twee maanden zou bedragen. Toen zijn toorn bedaard en de oude genegenheid in zijn hart teruggekeerd was, ging Samson zijne vrouw weer bezoeken in het huis haars vaders volgens het gebruik van het ‘sadîka-huwelijk’. Misschien was het ook gebruikelijk, dat de man bij die gelegenheid een geschenk, een geitenbokje, medebracht of wellicht deed Samson dit om hare genegenheid te herwinnen. Vgl. Gen. XXXVIII 17, 20, 23.</note>. Doch toen hij naar gebruik hare kamer wilde binnentreden, hield haar vader hem tegen zeggende:</verse>
<verse osisID="Judg.15.2"> Ik dacht dat gij haar haattet, en daarom heb ik haar aan uw vriend gegeven<note n="961">Zie XIV noot 30. De vader heeft bij dit tweede huwelijk ongetwijfeld nog meer het voordeel van den prijs op het oog gehad, dien hij volgens gebruik voor zijne dochter ontving, hoewel die zeker veel kleiner was dan bij een eerste huwelijk. Thans hoopt hij ook zijne jongere dochter aan Samson uit te huwelijken.</note>; maar zij heeft eene zuster, die jonger en schooner is dan zij: deze zij uwe vrouw in hare plaats.</verse>
<verse osisID="Judg.15.3"> Doch Samson antwoordde hem: Van heden af zal ik geene schuld hebben tegenover de Philistijnen; want ik zal ulieden kwaad doen<note n="962">Hebr.: ‘Ditmaal ben ik vrij van schuld tegenover de Philistijnen wanneer ik hun kwaad doe’, d.i. mijne wraak zal rechtvaardig zijn. Het Hebr. woord voor ‘ditmaal’ (hap-paʽam) kan ook den zin hebben van ‘nu’ en ‘voortaan’, zooals de Vulgaat het hier opvat; in elk geval doet de uitdrukking denken aan een vroegere daad van Samson tegen de Philistijnen (zie XIV noot 29).</note>.</verse>
<verse osisID="Judg.15.4"> En hij ging heen en ving driehonderd vossen, en hij bond ze staart aan staart, en fakkels bond hij in het midden vast<note n="963">In den grondtekst is het duidelijk, dat Samson de dieren twee aan twee met den staart aan elkander bond en een fakkel tusschen beide aan de verbonden staarten bevestigde. De dieren waren geen eigenlijke vossen, die in Palestina betrekkelijk weinig talrijk zijn, afzonderlijk leven en zeer moeielijk in zoo grooten getale zouden zijn te vangen geweest, maar veeleer jakhalzen, die in troepen bij elkander leven en betrekkelijk gemakkelijk gevangen worden, vooral door middel van strikken, waarvan Samson, blijkens het Hebr. woord voor ving, zich bediende. In de bouwvallen van Baälbek, ten N. van Palestina, schuilen de jakhalzen nog bij honderden, en in Palestina komen zij in menigte voor, in 't bijzonder in de streek, waar Samson woonde; over dag houden zij zich verborgen in holen en tusschen bouwvallen en des nachts gaan zij in troepen op roof uit. De jakhals houdt het midden tusschen den wolf en den vos en is grijs-geel van kleur, waarom hij door de ouden ‘canis aureus’, de ‘goud-hond’, wordt genoemd. Volgens vele natuuronderzoekers zouden onze honden van de jakhalzen afstammen. Wegens hun eigenaardig gehuil heeten zij in de H. Schrift soms ‘ijim’ (van het enkelvoud ‘i’); vgl. Is. XIII 22, XXXIV 14 en Jer. L 39 met de aanteekeningen. Hun gewone naam schijnt ‘tannim’ te zijn (van ‘tanan’, ‘zich lang uitrekken’ bij het loopen), vgl. Is. XIII noot 15. Het Hebr. ‘sjoeʽalim’, dat behalve in onzen tekst nog Ps. LXIII 11 (Vulg. LXII 10), Cant. II 15, Thren. V 18, Ezech. XIII 4 en II Esdr. III 35 (Vulg. IV 3) voorkomt, schijnt een gemeenschappelijke naam te zijn voor vossen en jakhalzen, hoewel hij bij voorkeur aan de eersten gegeven wordt; volgens Ps. LXIII 11 aast de sjoeʽal op lijken, wat veeleer van den jakhals dan van den vos kan gezegd worden. Van het woord ‘sjoeʽal’ of ‘sjaʽal’ komt ongetwijfeld ons ‘jakhals’, het Fransche ‘chacal’, het Perzische ‘sjagal’. Dat in de streek van Samson's woonplaats deze dieren in menigte voorkwamen, blijkt uit den naam van het ‘land Sjaʽalim’ (I Reg. IX 4), dat in dien omtrek moet worden gezocht (zie boven XII noot 19), en van de stad Salebim (‘Sjalebim’), welke naam eveneens met ‘sjaʽal moet samenhangen (zie I Reg. IX noot 5). Ook in de oude kluizenaarsgrotten bij Jericho, dus in de nabijheid van het ‘land Sjoeʽal’ (I Reg. XIII 17), houden de jakhalzen zich nog op. - Samson zal tegen den avond de strikken hebben gelegd vóór de holen, waarin de dieren zich ophielden, en dan na de vangst er telkens twee aan elkander hebben gebonden, die hij dan met de brandende fakkel tusschen de staarten in de korenvelden der Philistijnen liet loopen; hij behoeft daarbij niet alleen te zijn geweest, hoewel het niet onmogelijk is. Het hier verhaalde feit staat niet geheel op zich zelf. Te Rome liet men op het feest der Cerealia vossen, die men een brandende fakkel aan den staart had gebonden, in den circus loopen en aldus omkomen, volgens Ovidius als herinnering aan den vos, aan wiens staart een knaap een bos brandend hooi had gebonden en die te Carseoli den oogst in brand had gestoken (Ovidius, Fast. IV, 681, 704-713). Ook bij de Arabieren vindt men dergelijke verhalen. Zij worden in verband gebracht met de mythologische voorstelling, dat de zonnegod (Apollo bij de Grieken) den korenbrand (vgl. Joël I noot 3) veroorzaakt. Sommigen zijn van gevoelen, dat zulk een verhaal ook in de geschiedenis van Samson (den ‘Zonneman’) is binnengedrongen. Doch het is niet onmogelijk, dat Samson, naar zijn geestigspottenden aard, met opzet óók zoo iets heeft willen doen, noch, omgekeerd, dat de andere verhalen naklanken zijn van het door de Philistijnen aan de Pheniciërs enz. bekend geworden verhaal van Samson's daad. Ook de meerdere of mindere gelijkenis, die men ontdekt tusschen Samson en Hercules in hunne daden, kan aan zulke oorzaken worden toegeschreven.</note>,</verse> 
<verse osisID="Judg.15.5"> die hij aanstak; en hij liet ze los, zoodat zij in verschillende richtingen uiteenliepen. En zij liepen aanstonds in de korenvelden der Philistijnen<note n="964">De Vulgaat vertaalt vrij. De grondtekst heeft alleen: ‘en hij stak de fakkels aan en hij joeg (de dieren) in de korenvelden der Philistijnen’.</note>. En toen daarin brand ontstond, verbrandden zoowel de reeds saamgebrachte graanvruchten als die nog op de halmen stonden; en zelfs vernielde de vlam ook de wingerden en olijfgaarden<note n="965">Beter: ‘olijven’; plantingen van olijven (olijfgaarden) heeft men niet.</note>.</verse>
<verse osisID="Judg.15.6"> En de Philistijnen zeiden: Wie heeft dat gedaan? En men zeide hun: Samson, de schoonzoon van den Thamnatheër; wijl deze hem zijne vrouw heeft ontnomen en aan een ander<note n="966">Hebr.: ‘aan zijn bruiloftsvriend’.</note> gegeven, heeft hij dit uitgevoerd. En de Philistijnen trokken op en verbrandden zoo de vrouw als haar vader<note n="967">Met de Septuag. leest men beter: ‘haar en het huis haars vaders’; vgl. XIV 15. Zoo troffen zij de vrouw en haar vader, die aanleiding tot Samson's daad gegeven hadden, en wreekten zich tevens op Samson door zijne vrouw te dooden. Voor Samson werd dit weer een nieuwe grief tegen de Philistijnen.</note>.</verse>
<verse osisID="Judg.15.7"> En Samson zeide tot hen: Schoon gij dit gedaan hebt, zal ik evenwel nog wraak op u nemen, en dan zal ik rusten<note n="968">De zin van de Vulg. is: Ofschoon gij de vrouw en haar vader naar verdienste gestraft hebt (voor hetgeen zij mij hadden gedaan), wil ik toch zoo door u niet gewroken worden en zal ik hun dood weer wreken op u. Juister vertaalt men het Hebr.: ‘Daar gij aldus doet, zoo zal ik mij op u wreken en daarna rusten’. Doch Sept. A heeft de oudere en betere lezing: ‘Daar gij zoo doet, zal ik niet rusten zonder mij gewroken te hebben op eenieder uwer’ (d.i. persoonlijk op u allen, terwijl ik eerst slechts uwe korenvelden verwoestte).</note>.</verse> 
<verse osisID="Judg.15.8"> En hij sloeg hen met geweldigen slag, zoodat zij van ontzetting de kuit over de dij wierpen<note n="969">Onnauwkeurige vertaling van den grondtekst, die luidt: ‘En hij (ver)sloeg hen sjôkʽal jarec, een vreeselijke slag’. Het Hebr. sjôk kan ‘kuit’ en ‘dijbeen’ beteekenen, jarec ‘bil’ en ‘heup’; ʽal (‘boven’) beteekent meermalen ‘met’ (b.v. Exod. XII 9: ‘kop met pooten’). De korte spreekwoordelijke uitdrukking kan men vertalen: ‘dij met bil’, en de geheele zin (juist niet letterlijk op te vatten) zal beteekenen: hij gaf hun een ongenadige kastijding door hun met ongewapende hand geweldige slagen toe te brengen (aan welk lichaamsdeel ook), waarbij dooden en gewonden zullen gevallen zijn. De Vulgaat zou den zin kunnen hebben: ‘zoodat zij van schrik hard op den loop gingen’, waarbij de kuit bijna de dij raakt. - Het persoonlijke van de strafoefening (zie de vorige noot) komt hierbij uit; vgl. v. 15.</note>. En hij daalde af en nam zijn verblijf in de grot der rots van Etam<note n="970">Een Etam wordt bij Jos. XV 59 in de Septuag. (zie noot 43 ald.) vermeld onder de steden in het Gebergte van Juda bij Bethlehem en Thecue, evenzoo II Par. XI 6 (Hebr. ʽEtam, evenals hier); dit lag bij het tegenwoordige dorp Ortas, waar volgens Fl. Josephus Salomon zijne tuinen had (Antiqu. VIII, 7, 3). Doch men kan moeielijk zeggen dat men daarheen afdaalde (vgl. v. 11 en 12 en XIV noot 1), en er is daar ook geene grot van beteekenis. Een ander Etam wordt I Par. IV 32 genoemd onder Simeonietische steden bij Aïn-Remmon (vgl. Jos. XIX 7 en de noot). Daar de plaats, waarheen Samson vluchtte, in alle geval tamelijk ver van de Philistijnen in het gebied van Juda (of Simeon, zie Jos. XV noot 29 en XIX noot 4, vgl. boven I 3 en 17), moet hebben gelegen (vgl. v. 9, 11 en 12), zoekt men de grot der rots (‘rotskloof’) van Etam ten onrechte in de nabijheid van Saraä, waar sommigen ze meenen gevonden te hebben in de grot van Marmita (bij Deir Abân). Zie verder noot 12.</note>.</verse>
<verse osisID="Judg.15.9"> Toen trokken de Philistijnen op naar het land van Juda en legerden zich op de plaats, die later Lechi, dat is kakebeen, genoemd werd, waar hun leger zich verspreidde<note n="971">Hebr.: ‘En de Philistijnen trokken op en legerden zich in Juda en vielen in Lechi’. Zij vormden dus een leger en ondernamen een veldtocht, ten einde Juda te dwingen Samson uit te leveren. Van waar zij uittrokken, wordt niet gezegd. Allicht echter van dien kant van hun gebied, van waar zij het best tot Etam konden naderen, en zij zullen tevens op een punt in Juda gevallen zijn, waar zij een verdere vlucht van Samson konden verhinderen. Daar Samson afdaalde om te Etam te komen, schijnt Etam niet te zoeken in het Gebergte van Juda, maar veeleer in het Negeb, dus in het zuiden van Juda (zie Jos. XI noot 13). En daar hij later van Lechi naar Gaza ging (zie XVI noot 1), is ook Lechi eer te zoeken in het zuiden van Juda of Simeon. Daaraan voldoet de ligging van het tegenwoordige Tel-el-Leqijeh, 10 kilom. ten N. van Tel-es-Sabʽa (bij Bersabeë) en 6 kilom. ten Z. van Oem-er-Roemamim (Aïn-Remmon). Aangezien juist in dien omtrek het Simeonietische Etam moet gelegen hebben (zie noot 11), heeft de onderstelling, dat Lechi met Tel-el-Leqijeh te vereenzelvigen is, zakelijk veel waarschijnlijkheid voor zich. En daar in dit geval de Philistijnen Samson een verdere vlucht naar het zuiden (over Bersabeë) moesten beletten, moet Etam ten N. daarvan worden gezocht, evenwel, zooals de bijzonderheden van het verhaal aanduiden, niet in de onmiddellijke nabijheid van Lechi. Ongeveer 20 kilom. ten N. van Tel-el-Leqijeh vindt men een Khirbet-ʽAïtoen, dat door sommigen voor ons Etam wordt gehouden, doch het is twijfelachtig of een Simeonietische stad (I Par. IV 32) wel zoover noordelijk gelegen heeft. Lechi wordt waarschijnlijk ook II Reg. XXIII 11 vermeld; is dit werkelijk het geval, dan heeft ook Semma, die misschien dezelfde is als Samgar (zie XVI noot 40), het daar verhaalde heldenstuk tegen de Philistijnen bij Lechi verricht. Zie ook noot 22 aan het einde.</note>.</verse> 
<verse osisID="Judg.15.10"> En die van den stam Juda zeiden tot hen: Waarom zijt gij tegen ons opgetrokken? En zij antwoordden: Om Samson te binden zijn wij gekomen, en om hem te vergelden wat hij tegen ons gedaan heeft.</verse>
<verse osisID="Judg.15.11"> Er gingen dan drie duizend man van Juda naar de grot der rots van Etam, en zij zeiden tot Samson: Weet gij niet, dat de Philistijnen over ons heerschen<note n="972">Zoover hun gebied niet door de Philistijnen in bezit was genomen, stonden de Judeërs niet rechtstreeks onder hunne heerschappij, evenmin als dat bij andere verdrukkingen het geval was, maar waren zij toch van hen afhankelijk; vgl. III noot 23 en XI noot 35 aan het einde.</note>? Waarom hebt gij dat dan willen doen? En hij zeide hun: Zooals zij mij deden, zoo deed ik hun.</verse>
<verse osisID="Judg.15.12"> Wij zijn gekomen, hernamen zij, om u te binden en u uit te leveren in de handen der Philistijnen<note n="973">Uit vrees voor de Philistijnen. Overigens had Samson de Judeers ook in ongelegenheid gebracht door op hun gebied te vluchten, terwijl hij niet tot hun stam behoorde. Samson verzette zich niet tegen zijne volksgenooten, omdat hij zijne kracht slechts had ontvangen om tegen de Philistijnen te strijden.</note>. En Samson zeide tot hen: Zweert en staat mij er voor in, dat gij mij niet zult dooden.</verse>
<verse osisID="Judg.15.13"> Zij zeiden: Wij zullen u niet dooden, maar wij zullen u binden en uitleveren. En zij bonden hem met twee nieuwe touwen en voerden hem weg van de rots van Etam.</verse>
<verse osisID="Judg.15.14"> Toen hij nu gekomen was aan de plaats van de Kinnebak<note n="974">Hebr.: ‘Hij kwam te Lechi’, waar hij aan de Philistijnen werd uitgeleverd.</note> en de Philistijnen hem al schreeuwend te gemoet kwamen, viel de geest des Heeren op hem, en gelijk vlasdraden bij het ruiken van vuur plegen te verzengen, zoo werden de banden, waarmede hij gekneveld was, uiteengescheurd en verbroken.</verse>
<verse osisID="Judg.15.15"> En een kinnebak, dat is het kakebeen van een ezel vindend, het welk daar lag<note n="975">In plaats van dat daar lag beteekent het Hebr. woord veeleer ‘versch’, een nog gaaf en stevig kakebeen.</note>, nam hij dit op en sloeg daarmede duizend mannen dood<note n="976">Hebr. eenvoudig: ‘sloeg’ of ‘versloeg’. De zin zal zijn: velen werden gedood of gewond en de anderen vluchtten.</note>.</verse>
<verse osisID="Judg.15.16"> En hij zeide: Met de ezelskinnebak, met het kakebeen van een ezelsveulen verdelgde ik hen en versloeg ik duizend man<note n="977">Naar de Septuag. beteekent de grondtekst (na een kleine verandering van klankteekens in den Masoretischen tekst): ‘Met de ezelskinnebak heb ik hen al rossend afgerost, met de ezelskinnebak versloeg ik duizend man’. Het Hebr. geeft (overeenkomstig de beteekenis van het woord in het Arabisch) een woordspeling met ‘ezel’ en ‘rossen’, zooals wij zouden kunnen zeggen: ‘met het kakebeen van een ros (paard) heb ik hen afgerost’. Duizend man, een rond getal of wellicht meer bepaald een bende van duizend, vgl. I Reg. XXIX 2.</note>.</verse>
<verse osisID="Judg.15.17"> En toen hij geëindigd had deze woorden te zingen<note n="978">In den zin van: een vers opzeggen. Doch de grondtekst heeft alleen: ‘toen hij geëindigd had met spreken’.</note>, wierp hij het kakebeen uit de hand, en hij noemde den naam dier plaats Ramathlechi, wat vertaald wordt: Kinnebaksverheffing<note n="979">Door de Vulg. bijgevoegde verklaring. Ramath-Lechi beteekent geographisch ‘hoogte van Lechi’, vgl. bv. Ramath-ham-Mispe (Jos. XIII 26). Het schijnt echter dat de schrijver van het verhaal zinspeelt op het ‘wegwerpen’ van het kakebeen, welk woord in het Hebreeuwsch ook rama beteekent, hoewel hij hiervoor een ander woord gebruikt. Voor hij noemde kan men ook ‘men noemde’ vertalen. Zoowel Lechi als Ramath-Lechi (‘Kinnebakshoogte’) kunnen reeds vóór Samson, wegens den vorm der bedoelde hoogte of rots, hun naam hebben gedragen, terwijl na de daden van Samson aan die namen de hier vermelde zin kan gegeven zijn; vgl. Jos. V noot 3. In dat geval is de rots in den volksmond de door Samson daar neergeworpen ezelskinnebak geworden en was het ‘kakebeen’, waarmede hij de Philistijnen sloeg, in werkelijkheid misschien niets anders dan een steen, dien hij daar vond. Nochtans is het vinden van overblijfselen van gestorven lastdieren in de dorre streken van Palestina geenszins een zeldzaamheid en kan ook het vinden van een ezelskinnebak, zelfs bij een ‘Kinnebakshoogte’, geen onwaarschijnlijk toeval genoemd worden. De schrijver geeft in alle geval het volksverhaal zooals hij het aantrof; maar de modernen beweren zonder voldoenden grond dat het geheele verhaal aan den naam Lechi zijn ontstaan te danken heeft.</note>.</verse>
<verse osisID="Judg.15.18"> En daar hij hevigen dorst had, riep hij tot den Heer en zeide: Gij hebt deze zeer groote redding en overwinning bewerkt door de hand van uwen dienstknecht, zie, nu sterf ik van dorst en zal ik vallen in de handen der onbesnedenen<note n="980">Beter vragend: ‘en zal ik nu sterven van dorst?’ enz.</note>.</verse>
<verse osisID="Judg.15.19"> Toen opende de Heer den maaltand in de ezelskinnebak<note n="981">De Masoretische tekst heeft letterlijk: ‘En God spleet den vijzel, die in de lechi’. Daar de plaatsnaam ‘Lechi’ anders niet het lidwoord heeft, kan men in plaats van bal-lechi evengoed bi-Lechi vocaliseeren en vertalen: ‘die te Lechi’ (is), en deze uitspraak is te waarschijnlijker, omdat het lidwoord (ha) vóór vijzel staat, wat anders tegen het gewone Hebr. spraakgebruik zou zijn. Het woord makhtêsj beteekent op de paar andere plaatsen, waar het voorkomt, niets anders dan vijzel (Prov. XXVII 22) of, overdrachtelijk, vijzelvormige laagte of bekken (Soph. I 11, zie de noot ald.). De tekst zegt dus. slechts dat God (uit de rots) te Lechi eene bron liet ontspringen. De vijzel kan het bekken zijn (hetzij open of verborgen) op Ramath-Lechi, waaruit het daarin aanwezige water door een spleet in den zijwand van de rots gedeeltelijk ontsnapte (vgl. Num. XX 8-11 met Ps. CIV 41), of ook de opening zelve, waarin het water opborrelde en die om haren vorm den naam kreeg. Indien vijzel of ‘mortier’ in het Hebreeuwsch, evenals in het Grieksch en het Latijn, misschien ook den zin heeft van ‘tandkas’, d.i. de holte waarin een maaltand vastzit, dan is het woord hier zinrijk overgedragen op de waterhoudende holte in de rots, die ‘Kinnebakshoogte’ genoemd werd; want de bron bestond later nog als een gewone bron (zie hierna in hetzelfde vers). Niet onmogelijk is het zelfs, dat de plaats werkelijk eerst bij deze gelegenheid haren naam (‘Lechi’) heeft gekregen en daarna is bewoond geworden; in alle geval was Samson hier in een water-arme en weinig of niet bewoonde streek. Ook dit is een reden om de plaats te zoeken in de woestijn ten zuiden van Juda (vgl. Gen. XXI 25-31, XXVI 25, 32-33).</note>, en er stroomde water uit. En daarvan drinkend, verkwikte hij den geest en herwon de krachten. Om die reden werd de naam der plaats genoemd: Bron des aanroependen van de Kinnebak, tot op den huidigen dag<note n="982">Hebr.: ‘Daarom noemde hij (of: men) haren naam Aïn-haq-Qôrê (d.i. Bron des roependen), die (is) in de lechi (beter “te Lechi”, zie de vorige noot) tot dezen dag’. Aïn-haq-Qôrê kan ook ‘Patrijzenbron’ beteekenen, zooals ook eene bron heet op het Sinaï-gebergte (Arabisch ‘Aïn Sjoennar’) die door de H. Catharina zou gevonden zijn. Zoo de bron zelve op het gebed van Samson door een wonder is ontstaan, kan Samson haar zelf den naam gegeven hebben en is de zin des (aan)roependen de oorspronkelijke. Het kan echter ook zijn, dat Samson door een bijzondere beschikking Gods de bron ontdekt heeft, zoo dat plotseling de spleet in de rots verscheen, waaruit het water ontsprong, òf dat de bron verstopt was en op dat oogenblik door Gods toedoen geopend werd. In beide gevallen kan zij vroeger reeds ‘Patrijzenbron’ geheeten hebben en zal later, ter herinnering aan Samson, de naam als zinspeling op Samson's ‘roepen’ zijn opgevat (zie noot 20). In God spleet staat het woord God (Elohim) eenigszins vreemd na het onmiddellijk voorafgaande den Heer (Jahwe, v. 18). Men vermoedt dat Elohim hier staat voor God als werkend in de natuur. Sommigen onderstellen dat het woord hier niet oorspronkelijk is en lezen dan: ‘En de vijzel spleet’, d.i. er kwam een spleet in de rots. - Klinkt vooral door dit verhaal de toon der sage, dan bewijst zulks juist dat de gewijde schrijver, die het ons overlevert zonder dien toon te onderdrukken, er ook niet méér gezag aan wil toegekend zien dan het als oud eerbiedwaardig volksverhaal op zich zelf bezit. Hieruit volgt echter allerminst dat dit verhaal een geschiedkundigen grond mist.</note>.</verse>
<verse osisID="Judg.15.20"> En hij richtte Israël in de dagen der Philistijnen, twintig jaar<note n="983">Dit vers is door een redactor hier ingevoegd (vgl. XVI 31), vermoedelijk omdat Samson gedurende zijne gevangenschap, waarvan het volgende hoofdstuk verhaalt, het rechtersambt niet kon uitoefenen.</note>.</verse>
</chapter>
<chapter osisID="Judg.16"> 
<title>Hoofdstuk XVI.</title><p>Samson gaat naar Gaza en wordt daar door de inwoners belaagd, doch hij staat te middernacht op en draagt de deuren der stadspoort weg (v. 1-3). Zijne minnares Dalila (v. 4) tracht op aansporing der Philistijnen (v. 5) hem het geheim zijner kracht te ontlokken en hem aan zijne vijanden over te leveren, doch hij bedriegt haar en hen driemaal door een valsche verklaring en ontkomt gemakkelijk aan hunne handen (v. 6-14). Eindelijk bezwijkt hij en wordt door de Philistijnen, die hem eerst de oogen uitsteken, in de gevangenis geworpen (v. 15-21). Als zijne haren weer zijn aangegroeid (v. 22), wordt hij bij een feest ter eere van Dagon gedwongen kluchten te maken (v. 23-25), doch hij rukt het gebouw omver en wordt met zijne vijanden verpletterd (v. 26-30). Hij wordt in het graf zijns vaders begraven (v. 31 a). Samson richtte Israël twintig jaar (v. 31 b).</p>
<verse osisID="Judg.16.1"> Hij ging voorts naar Gaza<note n="984">Sept. A: ‘Van daar (nl. van Lechi) ging Samson naar Gaza’. ‘Van daar’ is zonder twijfel oorspronkelijk; na XV 20 zou niemand het invoegen, wel weglaten. Er blijkt uit, dat v. 1 in de oude bron aansloot bij XV 19. Gaza was de meest zuidelijke van de vijf hoofdsteden der Philistijnen (Jos. XIII 3). Zoo Lechi het tegenwoordige Tel-el-Leqijeh is, ging Samson langs een omweg, door het land der Philistijnen, zooveel mogelijk onopgemerkt naar zijne geboortestreek terug, eerst in noordwestelijke richting tot Gaza, daarna noordoostelijk (zie noot 6). Hij zal niet om de lichte vrouw naar Gaza zijn gegaan, maar kan, daar gekomen, door haar verlokt zijn. Het is zelfs geenszins onwaarschijnlijk, dat hij zonder verkeerde bedoeling, om zich voor de Philistijnen te verbergen, bij haar is ingekeerd, daar het, zooals uit Jos. II 1 blijkt, tot het bedrijf van zulke vrouwen behoorde vreemdelingen (tegen vergoeding) te herbergen. Fl. Josephus, die de gebruiken van het land nog kende, zegt dan ook slechts dat Samson een ‘openbare herberg’ binnenging.</note>, en hij zag daar eene lichte vrouw en ging bij haar binnen<note n="985">Men kan vertalen: ‘ging tot haar in’ (ter geslachtelijke gemeenschap, vgl. XIV noot 16), doch deze zin wordt niet geëischt.</note>.</verse>
<verse osisID="Judg.16.2"> Toen de Philistijnen<note n="986">Hebr.: ‘de lieden van Gaza’.</note> dit gehoord hadden en het bij hen ruchtbaar was geworden, dat Samson in de stad gekomen was, omsingelden zij hem<note n="987">In den grondtekst ontbreekt hem. Het werkwoord vertaalt men beter: ‘Zij gingen rond’ d.i. patrouilleerden door de stad; het schijnt dat zijn verblijf bij de vrouw hun niet bekend was. Verder luidt het Hebr.: ‘en zij loerden op hem den ganschen nacht in de poort der stad en zij deden niets den ganschen nacht, zeggende: tot het aanbreken van den morgen (wachten wij), en dan zullen wij hem dooden’. Het eerste ‘den ganschen nacht’ moet bij vergissing in den tekst geraakt zijn; het is in strijd met het volgende. De zin is: Zoolang het nog dag was en de stadspoort openstond, patrouilleerden zij door de stad en loerden op hem in de poort, waardoor hij de stad weer moest verlaten; doch des avonds, nadat de poort gesloten was, gingen zij rustig naar huis en ‘zij deden den ganschen nacht niets’, in den waan dat hij bij gesloten poort niet uit de stad kon komen.</note>, terwijl zij wachters plaatsten in de stadspoort en daar den ganschen nacht in stilte wachtten, ten einde hem bij het aanbreken van den dag, als hij vertrok, te dooden.</verse> 
<verse osisID="Judg.16.3"> Samson echter sliep tot middernacht, en toen stond hij op en nam de beide deuren der poort met hare posten en den grendel weg<note n="988">Hebr. nauwkeuriger: ‘hij vatte de deuren der stadspoort en de twee deurposten aan en rukte ze los met den grendel erbij’. Onder grendel is dikwijls een houten (Am. I 5; Nah. III 13), bronzen (III Reg. IV 13) of ijzeren (Ps. CVI 16; Is. XLV 2) dwarsbalk te verstaan, die, zooals hier, de beide posten verbond en door een slot over de deuren werd vastgelegd zoo dat daardoor de poort gesloten was. Den teks zou men zoo kunnen verstaan, dat Samson alleen de beide deurposten, die hij uit den grond had gerukt (zoodat de dwarsbalk loskwam), op zijne schouders legde en medenam; dat was trouwens voldoende. De deuren hingen vermoedelijk niet met scharnieren aan de posten, maar draaiden met hengsels om dikke ijzeren stangen, die in boven- en benedendrempel waren bevestigd.</note>, legde ze op zijne schouders en droeg ze naar den top van den berg, die tegenover<note n="989">Eigenlijk ‘voor het aangezicht van’, d.i. ‘vóór’, welke Hebr. uitdrukking bij plaatsbepalingen geregeld ‘ten oosten van’ beteekent overeenkomstig het gebruik om bij de aanduiding der hemelstreken het gezicht naar het oosten te wenden (‘links’ beteekent dan ‘ten noorden’ enz.). Hebron is 12 uur gaans van Gaza verwijderd; het ligt in het hartje van Juda, welken stam een tweede bezoek van Samson wel allerminst aangenaam zou zijn, terwijl hij, zijne kracht niet mogende aanwenden tegen zijne eigen volksgenooten, daardoor tevens zich zelven in ongelegenheid zou brengen (vgl. XV 9-13); bovendien vinden wij Samson onmiddellijk hierna in de buurt zijner geboorteplaats en is er geene reden te ontdekken waarom hij over Hebron, dat geheel uit de richting lag, daarheen zou gegaan zijn; eindelijk is het eer aan te nemen dat hij de deuren of deurposten der poort van Gaza ergens, den Philistijnen ten spijt, in de nabijheid van Gaza heeft geplaatst dan in Juda. Wij zouden daarom voor Hebron (Hebr. Chebrôn) eene lezing haʽarmôn of hârmôn willen vermoeden, met de beteekenis van ‘het kasteel’, d.i. de burcht van Gaza, waarin waarschijnlijk de vorst woonde (vgl. Prov. XVIII 19; Jer. XXX 18; III Reg. XVI 18; IV Reg. XV 25). Daar evenwel het hooggebergte van Juda, waarop Hebron ligt, bij Gaza zichtbaar is, zou de zin der Hebr. uitdrukking kunnen zijn: ‘op den berg tegenover’, d.i. ‘in de richting van’ of ‘aan den weg naar Hebron’. Eene overlevering wijst als den hier bedoelden berg den heuvel el-Moentar aan, een half uur ten O.Z.O. van Gaza buiten de daarnaar genoemde poort (Bâb-el-Moentar) gelegen. Aan deze zijde moet Samson ook van Lechi in Gaza gekomen zijn; in de nabijheid dier poort zal hij een verblijf hebben opgezocht en daar zal hij de stad ook weer verlaten hebben.</note> Hebron ligt.</verse>
<verse osisID="Judg.16.4"> Daarna kreeg hij eene vrouw lief, die in het dal Sorec<note n="990">Aan den naam herinnert nog het tegenwoordige dorp Soerîk bij Saraä, dat Eusebius en Hiëronymus kenden onder den naam Cafar-Sorec. ‘Sorek’ beteekent ‘uitgelezen druif’ en het dal zal zijn naam te danken hebben aan de voortreffelijke druiven, die er groeiden; het moet het tegenwoordige Wadi-Serar zijn of een gedeelte daarvan. Dalila was naar allen schijn wederom eene Philistijnsche.</note> woonde en Dalila heette.</verse>
<verse osisID="Judg.16.5"> En de vorsten der Philistijnen kwamen<note n="991">Hebr.: ‘de vorsten (“seranim”, zie III noot 4) togen op’ (zie XIV noot 1). Het oude verhaal, dat de schrijver ons mededeelt, stelt het voor alsof de vorsten zelf bij Dalila gekomen zijn. Doch de gewijde schrijver, ons een volksverhaal gevend, dat aan zijn naieven toon duidelijk als zoodanig kenbaar is, laat ons vrij om aan te nemen dat de vorsten boden (of één bode) tot Dalila zonden; vgl. v. 8. Uit de groote belooning, die zij Dalila toezeggen, blijkt dat zij in Samson een geduchten vijand zagen.</note> tot haar en zeiden: Bedot hem en zie van hem te weten te komen, waarin hij die groote kracht heeft<note n="992">Hebr.: ‘waardoor zijn kracht (zoo) groot is’. Zoo ook v. 6 en 15.</note> en hoe wij hem meester kunnen worden, ten einde hem te binden en te vernederen<note n="993">Niet om hem te dooden; waarschijnlijk haalden zij daardoor Dalila te eer over om haren minnaar te verraden.</note>: zoo gij dat doet, zullen wij u elk elfhonderd zilverlingen geven<note n="994">Denkelijk de slotsom der onderhandeling tusschen de vorsten en Dalila. Doch het schijnt dat ‘honderd’ boven een duizendtal soms zooveel als ‘meer dan’ beteekent; vgl. XVII 2 en XX 35. De zilverlingen behoeven geen ‘zilveren sikkels’ te zijn (vgl. IX noot 4), waarvan 5500 (zoo de ‘vijf vorsten der Philistijnen’ bedoeld zijn, vgl. III 3) een gewicht van 77,88 kilogr. zouden vertegenwoordigen, maar kunnen ‘geldstukken’ van mindere waarde zijn. Wellicht ook bestond de sikkel niet bij de Philistijnen of had hij minder gewicht dan bij de Israëlieten. Toch was het een groote som, die Dalila beloofd werd.</note>.</verse>
<verse osisID="Judg.16.6"> Dalila zeide dan tot Samson: Zeg mij toch eens, waarin uwe grootste kracht schuilt en waarmede men u zou kunnen binden, zoodat gij niet kunt ontkomen<note n="995">Zoodat enz. is een wending van de Vulg. voor ‘om u te vernederen’ (Hebr.), dat in den mond van Dalila niet past en door nieuweren als eene aan v. 5 ontleende aanvulling van een afschrijver wordt beschouwd; doch wellicht legt de schrijver hare gedachte in Dalila's mond, vgl. noot 34. De vraag van Dalila is tweeledig en eenigszins anders dan zooals zij door de vorsten gesteld werd (v. 5), doch in overeenstemming met haar plan om hem in den slaap te binden. Het meeste belang stelt zij in de vraag, waarmede hij zou moeten gebonden worden, die dan ook door haar de twee volgende malen alléén wordt gesteld (v. 10 en 13). Op die vraag antwoordt ook Samson. Als zij ondervindt dat geen banden tegen zijne kracht bestand zijn, komt zij terug op de eerste vraag: waardoor zijne kracht zoo groot is (v. 15).</note>?</verse>
<verse osisID="Judg.16.7"> Samson antwoordde haar: Als ik gebonden word met zeven koorden van pezen, die nog niet droog, maar nog vochtig zijn<note n="996">Hebr.: ‘met zeven versche, niet gedroogde pezen’, naar de Luciaansche Septuagint ‘twijgen’, naar Fl. Josephus ‘wijngaardranken’. Het Hebr. woord ‘lach’ (versch) komt alleen bij hout en bij druiven (Num. VI 3) voor. Bij de drie proeven (v. 7, v. 11, v. 13) verwacht men dan ook telkens krachtiger banden. Samson wil haar ook aan een magische werking van de banden doen gelooven en in 't bijzonder van hun getal zeven, welk getal hij, zooals uit v. 13 blijkt, inderdaad in verband bracht met zijne zeven haartressen.</note>, dan ben ik machteloos als andere menschen.</verse>
<verse osisID="Judg.16.8"> En de vorsten der Philistijnen brachten<note n="997">Het Hebr. kan beteekenen: ‘deden brengen’; doch zie noot 8.</note> bij haar zeven koorden zooals hij gezegd had, en daarmede bond zij hem<note n="998">In den slaap, zooals uit het volgende blijkt.</note>,</verse>
<verse osisID="Judg.16.9"> terwijl mannen bij haar in hin- derlaag verborgen waren en in de kamer den afloop der zaak verbeidden. Toen riep zij hem toe: De Philistijnen op u, Samson! En hij verbrak de koorden zooals men een van vlasafval gemaakten draad breekt als hij aan het vuur gezengd wordt. En men werd niet gewaar, waarin zijne kracht bestond.</verse>
<verse osisID="Judg.16.10"> En Dalila zeide tot hem: Zie, gij hebt mij gefopt en onwaarheid gezegd, zeg mij nu dan toch, waarmee men u zou moeten binden.</verse>
<verse osisID="Judg.16.11"> Hij antwoordde haar: Als ik gebonden word met nieuwe touwen, die nog nooit gebruikt zijn<note n="999">Waardoor bij Dalila weer de gedachte gewekt wordt aan een magische kracht, die de ook maar éénmaal gebruikte touwen niet zouden bezitten. Naar het vorige heeft men hier ook zeven touwen te verstaan.</note>, zal ik machteloos zijn en gelijk aan andere menschen.</verse>
<verse osisID="Judg.16.12"> En wederom bond Dalila hem daarmede en riep toen: De Philistijnen op u, Samson! terwijl mannen in de kamer in hinderlaag lagen. Doch hij brak de touwen<note n="1000">De grondtekst heeft nog: ‘van zijne armen’.</note> als weefseldraden.</verse>
<verse osisID="Judg.16.13"> En Dalila zeide wederom tot hem: Hoelang zult gij mij nog foppen en onwaarheid vertellen? Zeg nu, waarmede gij zoudt moeten gebonden worden. Samson antwoordde haar: Zoo gij de zeven haartressen van mijn hoofd met de schering zoudt samenweven en ze om een pin zoudt binden en deze vastmaken in den grond, zou ik machteloos zijn.</verse>
<verse osisID="Judg.16.14"> Toen dan Dalila dit gedaan had, zeide zij tot hem: De Philistijnen op u, Samson! En hij stond op uit den slaap en rukte de pin met haartressen en schering uit<note n="1001">Met behulp van de Septuag. herstelt men den door de vergissing van een afschrijver verminkten grondtekst v. 13 b - 14 en vertaalt aldus: .... ‘Zoo gij de zeven haartressen van mijn hoofd door de schering zoudt weven en (ze ermede) vastmaaktet met de spaan, zou ik zwak zijn en gelijk aan een ander mensch. 14. En zij deed hem slapen en zij weefde de zeven haartressen van zijn hoofd door de schering en maakte (ze) vast met de spaan, en zij zeide tot hem: De Philistijnen op u, Samson! En hij werd wakker uit zijnen slaap en rukte het weefgetouw met de schering uit (den grond); en men kwam (het geheim van) zijne kracht niet te weten’. Het Hebr. woord jathêd wordt door de oude vertalingen ook hier opgevat in den gewonen zin van eene pin (vgl, IV 21, 22), die in den grond (Vulg.) of in den muur (Septuag.) wordt geslagen. In de hier gegeven vertaling echter is het de ‘spaan’, een hout met punten, een soort kam, waarmede men den inslag in de schering vastsloeg. Het ‘weefgetouw’ of de ‘weefstoel’, waarin de weversboom, met de schering omwoeld, bevestigd was, was in den grond vastgemaakt. Van den weversboom hing de schering oudtijds loodrecht af. Samson lag volgens deze vertaling en verklaring op den grond te slapen en Dalila zou dan zijne haren met de vingers door de schering hebben gevlochten (‘geweven’), waarna zij ze met de spaan daarin vastdreef. Deze verklaring is echter verre van zeker, hoewel zij in hoofdzaak door de oude vertalingen schijnt gesteund te worden. Het woord massecheth (met den uitgang th) komt slechts hier voor en de beteekenis schering wordt uit den samenhang vermoed, omdat het hier staande werkwoord ʼarag ‘weven’ beteekent. Doch schering heet elders in het Hebr. met zekerheid sjethi (Lev. XIII 48 volg.) en de andere woorden, uit welker beteekenis de zin van massecheth moet worden afgeleid (masak, mesoekka, massêcha), beteekenen alle ‘deken’. Verder is het werkwoord takaʽ geijkte term voor het vastslaan der tentpinnen in den grond (vgl. IV 21). Bovendien is het moeielijk te verklaren, dat de haartressen (niet de ‘haren’) van Samson in de schering werden geweven, dat hij het weefgetouw (met de haren) uit den grond rukte, en hoe zijne haren, die vast in de schering waren geweven, daaruit weer ongeschonden konden worden losgetrokken. Om die redenen verdient een nieuwe verklaring de voorkeur, volgens welke de vertaling aldus moet luiden: ‘Zoo gij de zeven haartressen van mijn hoofd met de deken zoudt samenvlechten en vastslaan met de (of: eene) pin.... En zij vlocht.... samen met de deken en sloeg vast met de (of: eene) pin.... En.... hij rukte de pin en de deken uit’. De voorstanders der eerste verklaring beschouwen ʽeth-ha-jethad (de pin, volgens hen de ‘spaan’) op het einde als eene glosse; naar de laatste verklaring is veeleer het volgende ha-ʼereg (dat de eersten bij bloot vermoeden met ‘weefgetouw’ vertalen) glosse (met de beteekenis van ‘weefsel’) vóór en bij het volgende eth-ham-massecheth (de ‘deken’), ook wegens de grammaticale onverklaarbaarheid van de constructie waarin dit woord hier staat. Naar deze verklaring dan lag Samson op eene deken en vlocht Dalila zijne lokken door de daaraan hangende franjes (dus toch ‘schering’), terwijl zij de deken met eene (of met de, daarvoor gebruikelijke) pin aan den grond vastsloeg. Zoo komt ook het magische element meer tot zijn recht; want het uitrukken der pin, zelfs met zijne haarlokken, was voor Samson zoo'n groote krachttoer niet. In Arabische vertellingen komt een gelijksoortig verhaal voor van een held, wiens minnares zijne lokken had samengebonden met de franjes eener roode deken, waarop hij zijn hoofd had gelegd, en die zoo door de vijanden werd overmand; vgl. ook noot 22. Samson wekte door deze krachtproef reeds bij Dalila de gedachte aan een geheimzinnige kracht, die in zijne haartressen school, doch door zoo met zijn godgewijd hoofdhaar te laten spelen naderde hij het gevaar.</note> (den grond).</verse> 
<verse osisID="Judg.16.15"> En Dalila zeide tot hem: Hoe kunt gij zeggen dat gij mij bemint, daar uw hart niet met mij is? Driemaal over hebt gij mij voorgejokt en niet willen zeggen, waarin uwe grootste kracht is.</verse>
<verse osisID="Judg.16.16"> En toen zij hem lastig viel en vele dagen lang voortdurend aandrong, zoodat zij hem geen rust liet, werd zijne ziel machteloos en tot stervens toe vermoeid.</verse> 
<verse osisID="Judg.16.17"> Toen openbaarde hij haar de waarheid der zaak<note n="1002">Hebr.: ‘geheel zijn hart’.</note> en zeide tot haar: Het ijzer is nooit over mijn hoofd gegaan, want ik ben een nazareër, dat is een aan God gewijde<note n="1003">Hebr. korter: ‘een nazareër Gods’.</note>, van den schoot mijner moeder af; zoo mijn hoofd geschoren wordt, wijkt mijne kracht van mij en word ik machteloos en zal ik zijn als de andere menschen.</verse>
<verse osisID="Judg.16.18"> En daar zij zag, dat hij geheel zijn hart voor haar had blootgelegd, zond zij naar de vorsten der Philistijnen met de boodschap<note n="1004">Hebr.: ‘liet zij de vorsten (“seranim”) der Philistijnen roepen, zeggende’.</note>: Komt nog eenmaal hier, want nu heeft hij voor mij zijn hart geopend. En zij togen op en brachten het geld, dat zij beloofd hadden, mede.</verse>
<verse osisID="Judg.16.19"> Zij nu deed hem op hare knieën<note n="1005">Naar een betere lezing van de Septuag.: ‘tusschen hare knieën’, zoodat hij met zijn hoofd op haren schoot lag, gelijk de Vulgaat er ook verklarend bijvoegt. In het oude Arabië is het een gewone liefdedienst van een meisje, om het hoofd van haren minnaar in haren schoot te kammen en van ongedierte te zuiveren. Zoo kunnen wij ons ook voorstellen dat Dalila Samson deed slapen.</note> slapen en zijn hoofd rusten in haren schoot. En zij ontbood een scheerder en schoor<note n="1006">Beter te lezen: ‘en hij schoor’. Zij ontbood ‘den man’ (Hebr.), wiens werk dit was, om zeker te zijn dat zijn haar goed werd afgeschoren.</note> zijne zeven haartressen af. En zij begon hem weg te dringen en van zich af te stooten; terstond toch week de kracht van hem<note n="1007">De Vulg. vertolkt vrij het Hebr.: ‘En zij begon hem te kwellen en zijne kracht week van hem’. Het eerste zindeel verbetert men echter volgens aanduiding van een goede Septuagintalezing: ‘En hij begon vernederd (d.i. verzwakt) te worden’.</note>.</verse>
<verse osisID="Judg.16.20"> En zij zeide: De Philistijnen op u, Samson! En hij, uit den slaap opstaande, zeide bij zich zelven: Ik zal vrijkomen, evenals de vorige malen, en mij ontrukken, - niet wetende dat de Heer van hem geweken was.</verse>
<verse osisID="Judg.16.21"> Toen nu de Philistijnen hem vastgegrepen hadden, staken zij hem dadelijk de oogen uit, brachten hem naar Gaza, in ketenen geklonken<note n="1008">Hebr.: ‘en zij klonken hem in een dubbele metalen keten’, die dan aan den muur der gevangenis werd bevestigd.</note>, en deden hem, in de gevangenis opgesloten, den molen<note n="1009">Den handmolen (zie Exod. XI noot 6 en Deut. XXIV noot 3), die nòg in de streek van Gaza veel gebruikt wordt.</note> malen.</verse> 
<verse osisID="Judg.16.22"> En reeds begon zijn hoofdhaar weer aan te groeien<note n="1010">Hebr.: ‘En het haar van zijn hoofd begon (weer) te groeien nadat hij geschoren was’. Hieruit blijkt dat het volgende feest geruimen tijd na Samson's gevangenneming plaats had.</note>.</verse>
<verse osisID="Judg.16.23"> En de vorsten der Philistijnen kwamen samen om een plechtig offerfeest voor hunnen god Dagon te vieren en een feestmaal te houden<note n="1011">Hebr.: ‘zich te verblijden’; zij vierden vermoedelijk een gewoon vreugdefeest met offers aan Dagon, waarbij ook het feestmaal niet zal ontbroken hebben, hoewel de grondtekst er niet van spreekt. Dagon had, althans later, ook een tempel te Azotus (I Reg. V 1 volg.; I Mach. X 84 en XI 4). De vischgod Dagon (Hebr. dâg ‘visch’; zie I Reg. V noot 5) werd, blijkens oude munten, vereerd niet alleen in de Philistijnsche zeestad Ascalon, maar ook te Arvad, eene der meest noordelijke kuststeden van Phenicië (Ezech. XXVII 8). Een naar hem genoemde plaats, Beth-Dagon, wordt Jos. XV 41 vermeld in Juda, een andere Jos. XIX 27, beide niet ver van de kust. Dagon is geen zuiver Philistijnsche god, maar van Babylonisch-Assyrischen oorsprong en door de Philistijnen waarschijnlijk van de kustbewoners overgenomen.</note>, en zij zeiden: Onze god leverde onzen vijand Samson over in onze handen<note n="1012">Volgens sommigen is v. 23 b (en zeiden.... handen) hier uit v. 24 ingevoegd door iemand die wilde aanduiden dat dit feest wegens de overwinning op Samson gevierd werd; vgl. de volgende noot.</note>.</verse>
<verse osisID="Judg.16.24"> En ook het volk, dit ziende, loofde zijnen god en zeide eveneens<note n="1013">Hebr.: ‘En het volk zag hem (nl. Dagon) en zij loofden hunnen god terwijl zij zeiden’. Daar Samson eerst later te voorschijn werd gehaald (v. 25), kan hij niet het voorwerp zijn van zag; hem slaat dus terug op Dagon (v. 23 a) en het vermoeden, dat v. 23 b eene inlassching is, wordt hierdoor bevestigd. Dagon werd misschien in processie rondgedragen of in den tempel aan het volk vertoond. De volgende jubelzang heeft den poëtischen vorm: ‘Onze god gaf in onze handen - onzen vijand en den verwoester van ons land - en die talrijk maakte onze verslagenen’.</note>: Onze god leverde in onze handen onzen vijand over, die ons land verwoestte en zeer velen gedood heeft.</verse>
<verse osisID="Judg.16.25"> En toen zij vroolijk waren bij de feestgelagen, lieten zij na den maaltijd<note n="1014">Bij de feestgelagen en na den maaltijd staat niet in den grondtekst.</note> Samson roepen om voor hen kluchten te maken<note n="1015">Vermoedelijk bestaande in dansen en krachttoeren.</note>. En uit de gevangenis gebracht, maakte hij kluchten voor hen, en zij deden hem staan tusschen de twee kolommen<note n="1016">Na afloop (of bij een pauze) van het spel op de open plaats (voorhof?) werd Samson tusschen de kolommen (twee ontbreekt in het Hebr.) d.i. naar de tempelhal gebracht. Ook op het dak der hal en van den tempel bevonden zich de toeschouwers,</note>.</verse>
<verse osisID="Judg.16.26"> En hij zeide tot den knaap, die hem geleidde: Laat mij vrij<note n="1017">Beter: ‘geleid mij’. Hij zal op de eene of andere wijze zijn wensch hebben te kennen gegeven om bij de twee ‘middelste’ (v. 29 Hebr.) kolommen gebracht te worden, zonder juist te zeggen dat de tempel (geheele ontbreekt in den grondtekst) daarop rustte; de schrijver legt Samson's gedachte in zijn mond ter meerdere duidelijkheid voor den lezer, vgl. noot 12 en II Reg. XV noot 6. De twee kolommen zullen den doorgang van de hal naar het hoofdgebouw gevormd hebben, zoodat beide bouwwerken daarop steunden en bij het wegrukken daarvan grootendeels moesten instorten.</note>, opdat ik de kolommen aanrake, waarop de geheele tempel rust, en daartegen leune en een weinig uitruste.</verse>
<verse osisID="Judg.16.27"> De tempel nu was vol mannen en vrouwen, en daar waren al de vorsten der Philistijnen, en van het dak en het terras zagen omstreeks drie duizend menschen van beiderlei kunne toe hoe Samson kluchten maakte<note n="1018">Naar tijdsorde behoort dit vers bij v. 25; hier staat het echter als inleiding tot het volgende.</note>.</verse>
<verse osisID="Judg.16.28"> Toen riep hij den Heer aan en zeide: Heere God, gedenk mijner en geef mij nu<note n="1019">Naar een verbeterde lezing: ‘nog éénmaal’.</note> de vroegere kracht terug, o mijn God, opdat ik mij wreke op mijne vijanden en ééne wraak neme voor het verlies der twee oogen<note n="1020">Hebr.: ‘opdat ik wraak neme, (althans) over één mijner twee oogen, op de Philistijnen’. De gewone Septuaginta-lezing heeft (evenals de Vulg.) één bij wraak, doch met Sept. A leest men in plaats van ééne (‘achath’) beter: ‘voor’ (thachath) d.i. ‘ter vergelding voor’ of (zooals de Vulg. reeds verklarend zegt) voor het verlies van, zoodat de zin luidt: ‘opdat ik wraak neme op de Philistijnen ter vergelding voor mijn beide oogen’.</note>.</verse>
<verse osisID="Judg.16.29"> En hij vatte de twee kolommen, waarop het huis steunde, en terwijl hij den éénen er van met de rechter- en den anderen met de linkerhand vasthield</verse>
<verse osisID="Judg.16.30"> zeide hij: Sterve mijne ziel<note n="1021">D.i. ‘ik sterve’.</note> met de Philistijnen! En hij verschokte de kolommen<note n="1022">Het Hebr. beteekent waarschijnlijk: ‘En hij strekte (zich of zijne armen, v. 29) met kracht uit’, zoodat hij de kolommen ter weerszijde van zich afduwde.</note> met kracht, en het gebouw stortte in op al de vorsten en de overige aanwezige menigte. En zoo doodde hij er stervende veel meer dan hij voorheen bij zijn leven gedood had.</verse>
<verse osisID="Judg.16.31"> Daarna kwamen zijne broeders en zijne geheele familie af en namen zijn lichaam mede en begroe- ven het tusschen Saraä en Esthaol in het graf zijns vaders Manue. En hij richtte Israël twintig jaar<note n="1023">Richtte kan den zin hebben van ‘verdedigde’, ‘streed voor’. Dat hij ook als rechter of raadgever optrad bij voorkomende geschillen (vgl. IV 4-5) kan met de gegevens van den Bijbel noch bevestigd noch ontkend worden; aan het daartoe noodige vernuft ontbrak het hem zeker niet. - Hier (na v. 31) schijnt oorspronkelijk III 31 gestaan te hebben, zie noot 47 aldaar. De daad van Samgar lijkt een heldenstuk van Samson. Misschien is Samgar verschreven uit Samson en is de naam zijns vaders Dinach in den Vaticaanschen codex nog een overblijfsel van Manoach. Zoo kan men met eenigen grond vermoeden, dat Samson in een andere oude ‘geschiedenis der Rechters’ slechts als een der ‘kleine rechters’ vermeld werd met een enkele bijzonderheid uit zijn leven; in dat geval zou onze geschiedenis van Samson eerst in het latere werk zijn opgenomen, aan een oude bron ontleend; zeker is het dat de Samson-geschiedenis weinig overeenkomst heeft met die der ‘groote rechters’. Sommigen vermoeden echter, dat hier sprake is van Semma (Hebr. Sjamma), zoon van Age, van wien II Reg. XXIII 11-12 juist een dergelijk feit verhaald wordt. Andere Grieksche lezingen voor den naam van onzen Samgar zijn Semagar en Samera, en voor dien van zijn vader ʽAnath vindt men Enan of Ainan (vgl. ʽEinan Num. I 15), met welke de namen Semma en Age kunnen vergeleken worden. Zoo dit vermoeden juist mocht zijn, dan wordt door dit geval veel licht geworpen op de ‘kleine rechters’, die dan blijken eenige in het boek opgenomen heldenfiguren te zijn uit de oude geschiedenis van Israël; vgl. II Reg. XXIII 8 volg.</note>.</verse>
</chapter>
<chapter osisID="Judg.17">
<title>Hoofdstuk XVII.</title><p>Een zekere Michas richt met goedvinden zijner moeder in zijn huis een eigen eeredienst op, met een zijner zonen als priester (v. 1-5). Dat geschiedde in een tijd, toen er nog geen koning was en ieder deed wat hij wilde (v. 6). Later wordt een bij hem inkeerend reizend Leviet door hem als priester aangesteld (v. 7-13).</p>
<verse osisID="Judg.17.1"> Er was te dien tijde een zeker man van het gebergte Ephraïm<note n="1024">Te dien tijde is bijvoegsel van de Vulgaat. Over het gebergte Ephraïm zie IV noot 8 en I Reg. I noot 1.</note>, met name Michas,</verse>
<verse osisID="Judg.17.2"> die zeide tot zijne moeder: De elfhonderd zilverlingen, die gij voor u hadt ter zijde gelegd<note n="1025">Het Hebr. beduidt veeleer: ‘die u ontnomen zijn’. Elfhonderd zilverlingen (d.i. zilveren sikkels of 1100 sikkel zilver aan gewicht), vgl. XVI 5 en de noot aldaar.</note> en aangaande welke gij te mijnen aanhooren gezworen hadt<note n="1026">Hebr.: ‘en gij hebt (dienaangaande) een vloek uitgesproken en ook hebt gij gezegd in mijne ooren’. Zij had de haren onder een verwenschingsformulier bezworen haar te zeggen, wat zij van het verdwenen geld wisten, en er bijgevoegd (volgens den herstelden tekst) dat zij er een eeredienst uit stichten wilde. Daardoor werd het geld een godgewijde zaak en zou het ten vloek worden voor wie het bezat. Het volgende is in het ongereede geraakt, doch als volgt te herstellen: 3 b. ‘zonder voorbehoud heilig ik het geld aan Jahwe toe uit mijne eigen hand om een beeld te maken; 2 b. zie het geld is bij mij, ik heb het weggenomen, 3 b. en nu geef ik het u terug. 2 b. En zijne moeder zeide: Gezegend zij mijn zoon door Jahwe! 3 a. En hij gaf de elfhonderd zilverlingen aan zijne moeder terug. 4. En zijne moeder nam tweehonderd zilverlingen en gaf ze aan den zilversmid en deze maakte er een beeld van, en in het huis van Michas werd 5. daarvoor een godshuis (gemaakt), en hij maakte’ enz. Om den vloek te ontgaan bekent Michas dat hij het geld heeft weggenomen, en geeft het terug. De moeder neemt door een zegenspreuk den vloek terug en geeft van de som zooveel als noodig is om een beeld te maken; het overige diende voor het onderhoud van den eeredienst, vgl. v. 10.</note>, - zie, ik heb ze en ze zijn in mijn bezit. En zij antwoordde hem: Gezegend zij mijn zoon door den Heer!</verse> 
<verse osisID="Judg.17.3"> Hij gaf ze derhalve aan zijne moeder terug, die hem gezegd had: Ik heb dit geld geheiligd en toegewijd aan den Heer, opdat mijn zoon het ontvange uit mijne hand en een gesneden en gegoten beeld<note n="1027">Misschien een stierbeeld, zie Exod. XXXII noot 4 en 5 en vgl. Judic. XVIII 29-31 met III Reg. XII 28-30. Het stierbeeld was niet alleen in Egypte, maar ook bij meerdere vóór-Aziatische volken in vereering, en het gebruik, om sommige goden en godinnen gehoornd voor te stellen, hing daarmede waarschijnlijk samen. In het Hebr. staat: ‘pesel oe-masekha’, d.i. een gesneden en gegoten beeld. Dat er niet aan twee beelden moet gedacht worden, blijkt uit XVIII 20 en 30-31 (waar alleen ‘pesel’ staat). Het eerste woord beteekent in het algemeen een afgodsbeeld van hout, steen of metaal, het tweede een gegoten metalen beeld, in 't bijzonder een stierbeeld. Beide verbonden hebben den zin van ‘afgoden’ in 't algemeen (b.v. Deut. XXVII 15). Dezen zin zal een bewerker of misschien de schrijver zelf ook hier hebben willen doen uitkomen en zoo bij de woorden der vrouw zijne eigen gedachte hebben uitgedrukt; vgl. XVI noot 34. Misschien ook is het tweede woord er bijgevoegd als een meer juiste benaming voor het beeld, dat door een zilversmid gemaakt werd, als wilde men zeggen ‘een beeld, en wel een gegoten beeld’. Niet waarschijnlijk is de meening van sommigen, dat hier sprake zou zijn van een uit hout gesneden, doch met metaal bekleed beeld; zulks was ook niet de meening van hem die in XVIII 17 en 18 het tweede woord gescheiden van het eerste schreef. Uit het hier verhaalde feit heeft men geen recht te besluiten, dat zulk een eeredienst toentertijd in Israël wettig of geoorloofd was, en de mogelijkheid ervan (misschien ook de goede trouw van Michas en zijne moeder) is te verklaren door godsdienstig verval in verband met het gemis van een centraal gezag: ieder deed wat hem goeddacht (v. 6). Ook het bestaan van het ééne wettige nationale heiligdom wordt door zulk een feit geenszins twijfelachtig gemaakt, vgl. XVIII 31.</note> make: en nu geef ik het u over.</verse>
<verse osisID="Judg.17.4"> Hij gaf ze dus aan zijne moeder terug. En deze nam tweehonderd zilverlingen en gaf ze aan den zilversmid, om er een gesneden en gegoten beeld van te maken; en dit was in het huis van Michas.</verse>
<verse osisID="Judg.17.5"> En deze zonderde daarin een bedehuis af voor God<note n="1028">Voor den zin zie den herstelden grondtekst in noot 3.</note> en hij maakte een ephod en theraphim<note n="1029">Voor ephod zie VIII noot 30 en 31. Theraphim is vermoedelijk een scheldnaam (‘schandbeelden’) van de afgodsbeelden, die als huisgoden en ter waarzegging dienden, evenals de ephod; vgl. Ezech. XXI 26 (Vulg. v. 21); Os. III 4; Zach. X 2; zie verder I Reg. XIX 13-16 met de betreffende aanteekening. De verklaring, die volgt, is door de Vulg. bijgevoegd.</note>, dat is een priesterkleed, en afgodsbeelden; en hij vulde een zijner zonen de hand<note n="1030">D.i. stelde hem tot priester aan; vgl. Exod. XXVIII noot 29. Naar het Assyrisch schijnt de oorspronkelijke zin der uitdrukking te zijn: iemand iets in handen geven, d.i. hem iets toevertrouwen.</note>, en deze werd hem ten priester.</verse>
<verse osisID="Judg.17.6"> In die dagen was er geen koning in Israël, maar ieder deed datgene wat hem goeddacht<note n="1031">Deze opmerking stamt blijkbaar uit den goeden tijd van het koningschap. Hoewel zij hier door de woorden ieder deed wat hem goeddacht in den samenhang past, heeft zij vermoedelijk vroeger - evenals bij XIX-XXI - toch aan het begin van het verhaal gestaan; zie XVIII noot 30 en de Inl. Een bewerker heeft haar dan hier geplaatst om in 't bijzonder te wijzen op de onwettigheid van een ‘priesterschap’ waarvan v. 5 en 13 wordt gesproken. XXI 24 (Hebr. 25) staat zij in denzelfden vorm als hier, XVIII 1 en 31 (Vulg.) staat alleen het eerste zindeel.</note>.</verse>
<verse osisID="Judg.17.7"> Er was nog een ander jongmensch, van Bethlehem Juda, uit zijne maagschap; en deze was een Leviet en woonde daar<note n="1032">Hebr.: ‘En er was een jongmensch van Bethlehem Juda, van het geslacht van Juda, en deze was een Leviet, en hij woonde daar als bijwoner’. Hij heette Jonathan en was uit het Levietische geslacht van Caäth (XVIII 30, vgl. Exod. VI 18, 20). Aan de Caäthieten nu behoorde eens o.a. de Danietische stad Aialon (Jos. XXI 24, vgl. v. 20), die echter langen tijd, althans grootendeels, door de Amorrheërs bezet was (Judic. I 35); de meeste daar behoorende Levieten waren vermoedelijk uitgeweken naar de gebergten in Benjamin en Juda (vgl. v. 34 ald.). Zoo is het te verklaren, eensdeels dat Jonathan te Bethlehem woonde, anderdeels dat de Danietische verspieders hem kenden (XVIII 3). Als bijwonend Leviet kon hij gerekend worden te behooren bij het ‘geslacht van Juda’, vgl. Num. XVIII 20. Volgens een niet onwaarschijnlijk vermoeden echter behoort deze bepaling bij Bethlehem en is het eerste Juda onecht, zoodat de oorspronkelijke lezing was: ‘uit Bethlehem van het geslacht Juda’, vgl. XII noot 14.</note>.</verse>
<verse osisID="Judg.17.8"> Doch de stad Bethlehem<note n="1033">Hebr.: ‘Bethlehem van Juda’. Eene lezing van de Septuag. luidt: ‘Bethlehem, de stad van Juda’. Naar een andere lezing ontbreekt de stad. Sommigen verbeteren: ‘uit zijne stad Bethlehem van Juda’.</note> verlatende, wilde hij elders een geschikt onderkomen gaan zoeken. En toen hij op zijne reis in het gebergte Ephraïm gekomen en een weinig afslaande in het huis van Michas was ingekeerd<note n="1034">Hebr.: ‘En hij kwam in het gebergte Ephraïm aan het huis van Micha, zijne reis doende’.</note>,</verse>
<verse osisID="Judg.17.9"> vroeg deze hem, waar hij vandaan kwam. En hij antwoordde: Ik ben een Leviet van Bethlehem Juda, en ik ga een onderkomen zoeken waar ik kan en het mij geschikt lijkt.</verse>
<verse osisID="Judg.17.10"> En Michas zeide: Blijf bij mij, en wees mij ten vader<note n="1035">Een eeretitel, met den zin van ‘raadsman’ (ook XVIII 19, vgl. Gen. XLV 8 en Is. XXII 21).</note> en priester; ik zal u jaarlijks tien zilverlingen, een dubbel kleed<note n="1036">Hebr. vermoedelijk (met de Septuag.): ‘een stel kleederen’. Het eerste woord kan echter met een ander klankteeken gelezen worden en heeft dan zijn gewone beteekenis: de ‘schatting’, dus den prijs in geld voor kleederen; zoo Lev. XXVII meermalen.</note> en het levensonderhoud geven.</verse>
<verse osisID="Judg.17.11"> En hij bewilligde daarin en bleef bij den man<note n="1037">Hebr.: ‘En de Leviet ging heen en de Leviet besloot te blijven wonen bij den man’. Voor wajjelech (‘en ging heen’) leest men beter wajjalen, d.i. ‘en hij bleef overnachten’. Het tweede de Leviet ontbreekt in de Septuag. en is onecht.</note>, en hij was bij hem als een zijner zonen.</verse>
<verse osisID="Judg.17.12"> En Michas vulde hem de hand<note n="1038">Zie noot 7.</note> en hield den jongeling als priester bij zich,</verse>
<verse osisID="Judg.17.13"> zeggende: Nu weet ik dat God mij wel zal doen, daar ik een priester heb van Levietischen bloede<note n="1039">Wel een bewijs dat het geslacht van Levi ook oudtijds gold als het eigenlijke, door God bestelde priesterlijk geslacht.</note>.</verse>
</chapter>
<chapter osisID="Judg.18">
<title>Hoofdstuk XVIII.</title>
<p>Vijf mannen, door den stam Dan uitgezonden om geschikte woonplaatsen op te sporen, komen op hunne reis bij Michas (v. 1-2), herkennen den Leviet en laten zich door hem een gelukkige reis voorspellen (v. 3-6). De Danieten trekken naar het door de verkenners ontdekte Laïs op, komen aan Michas' huis (v. 7-14), nemen het beeld enz. van Michas weg en halen den Leviet over als priester met hen mede te gaan, waartegen Michas zich tevergeefs verzet (v. 15-26). Na de inneming van Laïs (v. 27-29) wordt het beeld van Michas de oorsprong van den eeredienst van Dan en de Leviet Jonathan de eerste priester, met erfelijk priesterschap (v. 30-31).</p>
<verse osisID="Judg.18.1"> In die dagen was er geen koning in Israël<note n="1040">Deze opmerking (vgl. v. 31 en XXI 24) behoort bij het vorige stuk van het verhaal, aan het einde van hoofdstuk XVII. Vgl. XVII 6, waar dezelfde opmerking eveneens op het woord priester volgt. Hier is zij vermoedelijk door een lateren bewerker ingevoegd ter aanduiding van dit onwettige priesterschap bij een particulier persoon, iets wat zeker in den goeden tijd van het koningschap niet zou gedoogd zijn. Zie verder noot 30.</note>, en de stam Dan zocht voor zich naar eene bezitting om er te wonen<note n="1041">Wegens te weinig ruimte in het eigen grondgebied, waaruit de Danieten voor een gedeelte door de Ammorrheërs werden weggedrongen; zie I 34. Daar ook uit ons verhaal, evenals uit de latere geschiedenis van Samson, blijkt dat Dan wel degelijk zijn grondgebied bezat (Jos. XIX 40 volg.), met de hoofdsteden Saraä en Esthaol (vgl. v. 8 en 11), is de hierna opgegeven reden geschiedkundig niet juist. Ook op taalkundige gronden vermoedt men dan ook dat de laatste zin van v. 1 niet echt is. Fl. Josephus schijnt dien zin niet gekend te hebben; hij geeft alleen de in I 34 vervatte reden op. Doch Josephus verhaalt hier met eene uitvoerigheid, die haast zou doen vermoeden dat hij eene bron vóór zich had, welke niet meer in ons bezit is. ‘Toen de Israëlieten aan den oorlog ontwend waren en zich alleen op den akkerbouw toelegden, werden zij weldra door de Chanaänieten niet meer gevreesd. Dezen verzamelden een aanzienlijk leger.... hopende, wanneer zij de Hebreërs zouden onderdrukken, met te meer veiligheid in hunne steden te kunnen wonen. Zij rustten derhalve hunne krijgswagens uit, brachten hunne strijdkrachten samen, verbonden zich met de aan den stam Juda behoorende steden Ascalon en Accaron (vgl. I 18-19 met de noten) en brachten ook zeer vele steden, die in de Vlakte lagen, op hunne zijde. Daarna noodzaakten zij den stam Dan naar het gebergte te vluchten en lieten hun in de vlakte geen plaatsje open waarop zij den voet konden zetten. Daar nu de Danieten een oorlog niet konden wagen en ook geen land genoeg op het gebergte vonden voor hun onderhoud, zonden zij vijf mannen naar de aan de zee gelegen streken, om naar eene landstreek om te zien, waar zij zich zouden kunnen vestigen. Nadat dezen op de groote vlakte bij Sidon eene dagreis hadden afgelegd, vonden zij niet ver van den Libanon en de bronnen van den kleinen Jordaan (thans Nahr Leddan) een goed en vruchtbaar land’ enz. (Ant. V, 3, 1).</note>; want tot dien dag had hij onder de andere stammen geen erfdeel ontvangen.</verse>
<verse osisID="Judg.18.2"> Zoo zonden dan de kinderen van Dan vijf krijgshaftige mannen van Saraä en Esthaol uit hun stam en geslacht, om het land te onderzoeken en nauwkeurig op te nemen, en zij zeiden tot hen: Gaat en beziet het land. Toen dezen nu op hunne reis in het gebergte Ephraïm gekomen waren en het huis van Michas waren binnengetreden, bleven zij daar overnachten.</verse>
<verse osisID="Judg.18.3"> En daar zij de stem van den Leviet erkenden<note n="1042">Zie XVII noot 9.</note>, gingen zij in zijn verblijf<note n="1043">Het Hebr. (v. 2 b - 3 a) vertaalt men naar den samenhang beter met de Septuag.: ‘En zij kwamen in het gebergte Ephraïm tot het huis van Micha, en daar overnachtten zij (bij het huis van Micha) en zij erkenden de stem van den (jongen) Leviet (en zij gingen daar heen)’ enz. De door ons tusschen haakjes geplaatste woorden kunnen geschikt gemist worden; vgl. noot 16. Over het ‘huis van Micha’ zie noot 20.</note> en zeiden tot hem: Wie heeft u hier gebracht? Wat doet gij hier? Waarom hebt gij hier willen komen<note n="1044">In het Hebr. luidt de laatste vraag: ‘en wat (is) hier voor u’, hetgeen waarschijnlijk wil zeggen: wat hebt gij hier te maken? Uit deze vragen valt af te leiden dat zulke betrekkingen van Levieten niet iets gewoons waren in Israël.</note>?</verse>
<verse osisID="Judg.18.4"> Hij antwoordde hun: Dit en dat heeft Michas mij bewezen, en voor loon heeft hij mij gehuurd om zijn priester te zijn.</verse>
<verse osisID="Judg.18.5"> Toen vroegen zij hem, den Heer te raadplegen, om te weten te komen of zij een voorspoedige reis zouden hebben en of de zaak zou slagen<note n="1045">Om de vraag, of hij goed gehandeld had of niet, bekommeren zij zich niet, maar zij maken zich de gelegenheid ten nutte om zich den uitslag hunner reis te laten voorspellen. In den grondtekst staat niet den Heer (Jahwe), maar ‘God’; zij laten in het midden of Jahwe daar wel op geoorloofde wijze vereerd wordt en of zij daar dus van Hem wel eene godspraak te verwachten hebben. De Leviet spreekt echter in zijn antwoord van ‘Jahwe’ en kent zich zoo het gezag van een wettigen Jahwe-priester toe. Het Hebr. vertaalt men het best: ‘Raadpleeg God, opdat wij weten of Hij de reis, die wij ondernomen hebben, zal doen slagen’.</note>.</verse>
<verse osisID="Judg.18.6"> En hij antwoordde hun: Gaat in vrede! De Heer houdt het oog gevestigd op uwen weg en op den tocht, dien gij maakt<note n="1046">Hebr.: ‘Vóór (d.i. onder het oog van) Jahwe is de weg, waarop gij gaat’. Het antwoord is dubbelzinnig en twijfelachtig (vgl. Prov. V 21). Men merke hierbij op dat de schrijver niet zegt dat de Leviet zijne middelen ter godspraak geraadpleegd heeft, veel minder dat dit antwoord werkelijk eene orakelspreuk is. Hoe het ook zij, de Leviet geeft geen zeker, op een waarachtige godspraak berustend antwoord, wat een wettig priester van Jahwe toch zou moeten doen, en de schrijver van dit oude verhaal erkent geenszins de wettigheid van dezen eeredienst en van dit priesterschap.</note>.</verse>
<verse osisID="Judg.18.7"> De mannen gingen dan heen en kwamen te Laïs<note n="1047">Laïs heet Jos. XIX 47, waar ook deze gebeurtenis vermeld wordt, ‘Lesem’. Zie verder noot 27.</note>. En zij zagen het volk, dat daar woonde zonder eenige vreeze, op de wijze der Sidoniërs, onbezorgd en rustig, zonder eenigen tegenstander<note n="1048">De Hebr. tekst, waarvan de Vulg. den korten zin tracht te geven, is hier onzeker en bedorven. Met eenige tekstverandering verbetert men naar v. 10: ‘en men had aan geenerlei zaak gebrek in het land’.</note>, groote rijkdommen bezittend, verre van Sidon en van alle menschen gescheiden<note n="1049">Wanneer men met Sept. A in plaats van ‘adam’ (menschen) ‘Aram’ leest, heeft men den goeden zin: ‘en zij hadden niets te doen met Aram’ (Syrië); zoo ook v. 28. Daar Laïs van de Sidoniërs (Pheniciërs), met welke zijne bewoners in betrekking stonden en naar wier gewoonten zij leefden, te ver verwijderd was om spoedig hulp van hen te kunnen verwachten, en daar het met Syrië geenerlei betrekking had, kon het gemakkelijk worden overvallen en ingenomen.</note>.</verse>
<verse osisID="Judg.18.8"> En teruggekeerd bij hunne broeders in Saraä en Esthaol, antwoordden zij op hunne vraag, wat zij gedaan hadden<note n="1050">Naar het Hebr. luidt die vraag alleen: ‘wat gij?’ Er is een woord uitgevallen; waarschijnlijk moet men naar eene aanduiding van de Septuag. lezen, ‘wat bericht gij?’ (mosjibim).</note>:</verse>
<verse osisID="Judg.18.9"> Maakt u op<note n="1051">Vóór v. 9 moet een geheele zin weggevallen zijn, dien men met behulp van Sept. A aldus herstelt: ‘Wij zijn gegaan en hebben het land doorgereisd tot aan Laïs, en wij hebben het volk gezien, dat daarin woont in veiligheid naar de gewoonte der Sidoniërs, en zij zijn verre van de Sidoniërs en zij hebben niets te doen met Aram. Maakt u op’ enz.</note>, laten wij naar hen optrekken! Want wij hebben het land gezien, zeer rijk en vruchtbaar. Weest niet nalatig<note n="1052">Hebr.: ‘En gij zijt werkeloos?’ Verder luidt dit vers: ‘Draalt niet heen te gaan, ten einde het land te komen in bezit nemen!’ Ook in v. 10 staat in den grondtekst de tweede persoon meervoud.</note> en draalt niet! Laat ons gaan en het in bezit nemen, het zal geen moeite kosten.</verse>
<verse osisID="Judg.18.10"> Wij zullen bij onbezorgde menschen komen, in een uitgestrekte landstreek, en de Heer zal ons eene plaats geven<note n="1053">Het Hebr. leest en vertaalt men beter: ‘Ja, God geeft in uwe handen eene plaats’.</note>, waar aan geenerlei zaak gebrek is van hetgeen op aarde groeit<note n="1054">Hebr.: ‘die op aarde (is)’.</note>.</verse>
<verse osisID="Judg.18.11"> Zoo vertrokken dan uit het geslacht van Dan, dat is uit Saraä en Esthaol, zeshonderd mannen<note n="1055">Hebr.: ‘En er trokken weg van daar (uit het geslacht van den Daniet, uit Saraä en Esthaol): zeshonderd mannen’. De tusschen haakjes staande woorden doen denken aan de hand van een bewerker van het oude verhaal, die overdreven zorg had voor duidelijkheid; ook elders is die hand in ons verhaal zichtbaar, vgl. bijv. noot 4. De zeshonderd gewapende mannen namen vrouwen, kinderen en vee mede, zie v. 21 en noot 22.</note>, toegerust ten strijde.</verse>
<verse osisID="Judg.18.12"> En zij togen op en legerden zich bij Cariathiarim in Juda, welke plaats van dien tijd af den naam droeg van Dan's Legerplaats, en zij ligt achter<note n="1056">D.i. ten westen van, vgl. XVI noot 6. Over Dan's Legerplaats zie XIII noot 24, over Cariathiarim I Reg. VI noot 17.</note> Cariathiarim.</verse>
<verse osisID="Judg.18.13"> Van daar trokken zij naar het gebergte Ephraïm. En toen zij bij het huis van Michas gekomen waren,</verse>
<verse osisID="Judg.18.14"> zeiden de vijf mannen, die te voren waren uitgezonden om het land Laïs<note n="1057">Laïs is geen land. Het woord Laïs is eene in den tekst gekomen randnoot; het ontbreekt trouwens in vele handschriften van de Septuag; vgl. v. 2.</note> te verkennen, tot hunne andere broeders: Weet gij, dat in deze huizen een ephod en theraphim zijn en een gesneden en gegoten beeld<note n="1058">Namelijk het godsbeeld van Michas; en gegoten (beeld) is hier en elders wel niet oorspronkelijk, zie XVII noot 4. De hier genoemde huizen behoorden tot het erf van Michas; zie de volgende noot.</note>? Ziet toe wat gij doen wilt.</verse> 
<verse osisID="Judg.18.15"> En zij sloegen een weinig af en gingen in het huis van den jongen Leviet, die in Michas' huis was<note n="1059">Hebr.: ‘En zij sloegen van daar af en gingen naar (het huis van) den (jongen) Leviet (naar het huis van Micha)’. Eigenlijk kan al wat tusschen haakjes staat gemist worden. In Sept. A schijnt het huis van den Leviet ontbroken te hebben; evenwel kan in den samenhang beter het huis van Michas gemist worden. Zeer waarschijnlijk heeft de Leviet een afzonderlijke woning gehad bij het godshuis. Het geheele erf van Michas met de daarop staande gebouwen (v. 14 huizen) heet in dit verhaal ‘Beth-Micha’ Michas' huis. De daartoe behoorende ‘huizen’ vormden een kring van woningen rondom eene open plaats, waartoe de poort (v. 16) toegang verleende.</note>, en zij groetten hem met woorden van vrede.</verse>
<verse osisID="Judg.18.16"> De zeshonderd mannen nu stonden, gewapend als zij waren, vóór de poort.</verse>
<verse osisID="Judg.18.17"> Doch zij, die in het huis van den jongeling waren gegaan, trachtten het gesneden beeld en den ephod en de theraphim en het gegoten beeld weg te nemen; en de priester stond vóór den ingang, terwijl de zeshonderd krijgsmannen niet ver van daar stonden te wachten.</verse>
<verse osisID="Judg.18.18"> Zij, die waren binnengegaan, namen derhalve het gesneden beeld, den ephod en de afgodsbeelden en het gegoten beeld weg. En de priester zeide tot hen: Wat doet gij?<note n="1060">De gedeeltelijk bedorven grondtekst van v. 16-18 wordt door Pater van Kasteren aldus hersteld: ‘16. En de zeshonderd gewapende mannen bleven staan aan de open poort (zij die waren uit de zonen van Dan). 17. En de vijf mannen, die het land waren gaan verkennen, namen het woord (wajjaʽanoe) en zeiden: Gaat (bôoe) daarginds, neemt weg (liqechoe) het godsbeeld en den ephod en de theraphim (en het gegoten beeld). En ook de priester stond aan de open poort en (ook) de zeshonderd gewapende mannen(. En toen) 18. gingen (dezen) in Michas' huis en namen het godsbeeld en den ephod en de theraphim (en het gegoten beeld) weg. En de priester zeide tot hen: Wat doet gij?’ Voor de tusschen haakjes geplaatste deelen van den tekst zie noot 16 en 19 (het achteraankomen van het gegoten beeld verraadt de glosse nog duidelijker). De tegenwoordige tekst heeft in v. 17 ‘wajjaʽaloe’: ‘en.... klommen op’, en verder (zonder ‘en zeiden’): ‘en kwamen (“bâoe”) daarheen en namen.... weg’ (‘laqechoe’). Daardoor komt v. 18 in strijd met v. 17. Door de verbetering wordt het begin van v. 17 gelijkluidend met dat van v. 14 en de gang van het verhaal regelmatig en duidelijk. In v. 14 brengen de vijf verspieders de gewapende Danieten op de gedachte van het roofplan en zij slaan dan (v. 15) met dezen af naar de huizen van Michas, waar zij den priester begroeten. Bij de poort, waar de zeshonderd Danieten hebben stand gehouden (v. 16) en waarheen de priester de verspieders gevolgd is, wijzen de verspieders hun het heiligdom (‘gaat daarginds’) en sporen hen aan het godsbeeld enz. weg te halen (v. 17), zonder dat dit door den priester gehoord wordt. Alsdan gaan de zeshonderd gewapenden (of eenigen van hen) door de poort op de binnenplaats (d.i. in ‘Michas' huis’) en naar het heiligdom en volvoeren den roof tot verbazing van den priester, die komt toegeloopen (v. 18). ‘Het tekstbederf verklaart zich uit de mislezing van één medeklinker. Toen men eenmaal las dat de vijf mannen opklommen (wajjaʽalu), kwam men er vanzelf toe om aan bôu denzelfden zin te geven: bâu, zij gingen. En het voorafgaande wajjomeru, en zij zeiden, moest dan als zinloos wegvallen’ (v. K.).</note></verse> 
<verse osisID="Judg.18.19"> Zij antwoordden hem: Zwijg en leg den vinger op uwen mond, en kom met ons mede, dat wij u tot vader en priester hebben. Wat is u beter: priester te zijn in het huis van éénen man of in eenen stam en een geslacht in Israël?</verse>
<verse osisID="Judg.18.20"> Toen hij dit hoorde, stemde hij in hunne woorden toe, en hij nam den ephod en de afgodsbeelden en het gesneden beeld en vertrok met hen.</verse>
<verse osisID="Judg.18.21"> Toen zij nu voorttrokken, terwijl zij de kinderen<note n="1061">Bij de kinderen zullen ook de vrouwen geweest zijn; waarschijnlijk is het woord ten gevolge van gelijkenis in het Hebreeuwsch met het voorafgaande door onachtzaamheid van den afschrijver uitgevallen.</note> en het vee en al wat waarde had vóór zich uit hadden laten gaan,</verse>
<verse osisID="Judg.18.22"> en toen zij reeds verre waren van Michas' huis, riepen de mannen, die op het erf van Michas woonden, zich te zamen en volgden<note n="1062">Michas (v. 23) en zijne onderhoorigen achtervolgden ‘de Danieten’ (Hebr.).</note></verse>
<verse osisID="Judg.18.23"> en begonnen achter hen te schreeuwen. Doch dezen zagen om en zeiden tot Michas: Wat wilt gij? Waarom schreeuwt gij?</verse>
<verse osisID="Judg.18.24"> Hij antwoordde: Mijne goden, die ik mij gemaakt heb, hebt gij weggenomen, alsmede den priester en al wat ik heb<note n="1063">Hebr. na priester: ‘en gij gaat heen, en wat (blijft) mij nog (over)?’ Het Hebr. ‘elohai’ (mijne goden) kan evengoed ‘mijn godsbeeld’ beteekenen; doch de theraphim kunnen mede bedoeld zijn, vgl. Gen. XXXI 30.</note>, en gij zegt: Wat scheelt u?</verse>
<verse osisID="Judg.18.25"> En de zonen van Dan zeiden tot hem: Pas op, dat gij niets meer tegen ons zegt! Anders zouden grimmige mannen op u afkomen, en dan vergaat gij met gansch uw huis!</verse>
<verse osisID="Judg.18.26"> En toen vervolgden zij hun weg. Michas nu, ziende dat zij sterker waren dan hij, keerde naar zijn huis terug.</verse>
<verse osisID="Judg.18.27"> En de zeshonderd mannen namen den priester mede met hetgeen wij boven vermeldden<note n="1064">Hebr.: ‘En zij namen (mede) hetgeen Micha gemaakt had, en den priester, dien hij had’.</note>, en zij kwa- men in Laïs, bij een rustig en zorge loos volk, en zij sloegen hen met de scherpte des zwaards, en de stad gaven zij prijs aan het vuur,</verse>
<verse osisID="Judg.18.28"> terwijl niemand hulp bracht, daar zij verre woonden van Sidon en met geen mensch ter wereld in gemeenschap of betrekking stonden<note n="1065">Beter: ‘en met Aram stonden zij niet in betrekking’.</note>. De stad nu was gelegen in de landstreek van Rohob<note n="1066">Hebr.: ‘in het dal van Beth-Rehob’. De ligging van Beth-Rehob is niet met zekerheid bekend. Bedoeld is het dal van Coelesyrië, tusschen den Libanon en den Hermon, aan welks ingang Laïs lag, het tegenwoordige Tel-el-Qadi. Ook Gen. XIV 14 en Deut. XXXIV 1 staat de latere naam Dan. Het was de meest noordelijk gelegen Israëlietische stad; van daar de spreekwijze ‘van Dan tot Bersabee’ (b v. hierna XX 1), d.i.: het geheele land van Israël van Noord tot Zuid.</note>, en zij bouwden haar weder op en vestigden zich er in,</verse>
<verse osisID="Judg.18.29"> terwijl zij de stad den naam Dan gaven, naar den naam van hunnen vader, dien Israël geteeld had; doch vroeger heette zij Laïs.</verse>
<verse osisID="Judg.18.30"> En zij richtten voor zich het gesneden beeld op en maakten Jonathan, den zoon van Gersam, den zoon van Moses, en zijne zonen tot priesters in den stam van Dan, tot aan den dag hunner gevangenschap<note n="1067">Hebr.: .... ‘en Jonathan, de zoon van Gersom, den zoon van Moses (ware lezing voor het Rabbijnsche “Manasses”; vgl. XVII noot 9), hij en zijne zonen waren priesters (van den stam, zie noot 16) der Danieten tot den dag der ontvolking des lands’ (Septuag. A: ‘tot aan de wegvoering der Danieten’). Bedoeld moet zijn de verovering en ontvolking van dit noordelijk gedeelte des lands door Theglathphalasar omstreeks het jaar 731 v.Chr. (IV Reg. XV 29). Deze bemerking is derhalve niet van den oorspronkelijken schrijver van ons verhaal, die in den eersten tijd van het koningschap moet geleefd hebben. De oorspronkelijke schrijver schijnt den naam van den wandelenden Leviet niet gekend of, wegens zijn onwettig priesterschap, met opzet verzwegen te hebben; anders had hij hem wel eer genoemd. Zooals uit deze latere bemerking blijkt, leidden de noordelijke Danieten het priesterschap van Laïs-Dan af van Gersam (Hebr. Gersom), den eerstgeboren zoon van Moses en Sephora; vgl. Exod. II 22, XVIII 3; I Par. XXIII 15, XXVI 24. Jonathan behoeft geen onmiddellijke zoon van Gersam geweest te zijn, hoewel het niet onmogelijk is. Dit Levietische priesterschap te Dan is slechts schijnbaar in strijd met II Par. XI 13-15 (vgl. III Reg. XII 31), waar verhaald wordt, dat Jeroboam alle priesters en levieten verdreef. Dat waren blijkbaar degenen, die aan Jahwe getrouw wilden blijven (vgl. v. 16 ald.); maar een Levietisch priester bij het beeld te Dan moet hem juist te stade zijn gekomen. - III Reg. XII 28-30 wordt verhaald dat Jeroboam te Dan, evenals te Bethel, een gouden stierbeeld liet plaatsen; daardoor kwam het zilveren en waarschijnlijk veel kleinere beeld van Michas te vervallen. Sommigen vermoeden evenwel op goede critische gronden dat de lezing van dezen tekst, volgens welke Jeroboam een zijner nieuwe stierbeelden te Dan plaatste, een tekstbederf is en dat hier oorspronkelijk sprake was van twee stierbeelden te Bethel, doch van een ephod te Dan.</note>.</verse>
<verse osisID="Judg.18.31"> En het godsbeeld van Michas bleef bij hen gedurende al den tijd dat het huis Gods te Silo was<note n="1068">Hebr.: ‘En zij stelden voor zich het beeld van Micha op (dat hij gemaakt had, zie noot 16), al de dagen dat het huis Gods te Silo was’. Zoo de tekst niet bedorven is, moet men er in gedachte bijvoegen: en het bleet er (‘al de dagen’ enz.). Deze bemerking is dan van den oorspronkelijken schrijver, die niet zeer lang na de wegvoering der ark van Silo (I Reg. IV) moet geleefd hebben en hiermede heeft willen zeggen: het beeld van Michas werd te Dan opgericht toen het heiligdom nog te Silo was, en terwijl de ware Jahwe-dienst te Silo gevestigd was, gingen de noordelijke Danieten (en wellicht ook lieden uit de andere noordelijke stammen) op naar het godsbeeld te Dan. Er is slechts tegenstelling van Silo en Dan, niet tijdsbepaling van het einde van Dan's valschen eeredienst; naar het Hebreeuwsche taaleigen kan het beeld van Michas volgens den schrijver nog zeer goed in zijnen tijd hebben bestaan. Evenwel had hij die gedachte gemakkelijk beter kunnen uitdrukken, terwijl men na ‘zij stelden op’ wel de vermelding van een tijd, waarin de gebeurtenis plaats had, verwacht, maar niet de opgave van een tijdduur. Daarom vermoeden wij in plaats van ‘kol-jemê’ (alle dagen) een oorspronkelijke lezing ‘bimê’ (in de dagen); na de verwisseling van b met k (Kaph), die in het Hebreeuwsche schrift zeer gemakkelijk plaats had, behoefde de afschrijver slechts de (naar zijne meening vergeten) l in te voegen om een verstaanbaren zin, d.i. een groote fout, in den tekst te brengen.</note>. In die dagen was er geen koning in Israël<note n="1069">Hebr.: ‘En het geschiedde in die dagen, en een koning was er niet in Israël’. Deze woorden openen blijkbaar een nieuw verhaal en staan dan ook in den Hebr. tekst aan het begin van het volgende hoofdstuk; vgl. XVII noot 8. Het is echter mogelijk dat deze bemerking vroeger in den vorm als v. 1 (‘En het geschiedde’ staat alleen hier) aan het eind van ons verhaal heeft gestaan, zoodat XVII-XVIII met die formule begon en eindigde, evenals het verhaal van XIX-XXI. Zij is dan, daar zij toch ook al aan het begin van het terstond volgende verhaal stond, om de in noot 1 en XVII noot 8 vermelde reden van hier naar v. 1 verplaatst.</note>.</verse>
</chapter>
<chapter osisID="Judg.19">
<title>Hoofdstuk XIX.</title>
<p>Een Leviet van het gebergte Ephraïm gaat zijne bijvrouw, die hem verlaten heeft, terughalen bij haren vader te Bethlehem, waar hij eenige dagen blijft (v. 1-8). Op zijne terugreis komt hij te Gabaä, waar hij met zijne vrouw bij een gastvrijen man zal overnachten (v. 9-21). Slechte mannen van Gabaä onteeren en mishandelen gedurende den nacht de hun prijsgegeven vrouw van den Leviet ten doode toe (v. 22-26). Deze neemt het lijk zijner vrouw mede en houwt het in stukken, welke hij rondzendt in Israël, opdat het gruwelstuk gewroken worde (v. 27-30).</p>
<verse osisID="Judg.19.1"> Er was een zeker man<note n="1070">Bij dit verhaal behoort de laatste zin van het vorige hoofdstuk (zie noot 30 ald.); vgl. XVII 6 en XXI 24 met de betreffende aanteekeningen. Of de hierna verhaalde geschiedenis op de vorenstaande gevolgd is of daaraan voorafgegaan, laat de schrijver in het midden; zij behoort zonder twijfel tot de eerste helft van het tijdvak der Rechters. Zie de Inleiding. Noch van een rechter noch van vreemde verdrukking is er in het verhaal sprake.</note>, een Leviet, die woonde aan de zijde van het gebergte van Ephraïm<note n="1071">Hebr.: ‘in het achterste (of uiterste) gedeelte’, door anderen vertaald: ‘diep in (d.i. in het hartje van) het gebergte van Ephraïm’. De bedoeling schijnt te zijn: in het noordelijk gedeelte van Ephraïm. Men leidt hieruit af dat de schrijver een Judeër was. De Leviet woonde daar als ‘bijwoner’ (Hebr.), vgl. XVII 7 en de noot.</note>; en deze nam eene vrouw<note n="1072">Hebr.: ‘eene bijvrouw’. Over deze vrouwen van den tweeden rang zie II Reg. XV 16 en XX 3 met de aanteekeningen.</note> uit Bethlehem Juda.</verse>
<verse osisID="Judg.19.2"> Doch zij verliet hem<note n="1073">Naar het Hebr. bedreef zij overspel; doch met Sept. A leest men beter: ‘zij toornde tegen hem’. Daarbij past ook beter dat zij (alleen) terugkeert naar haar vader, alsmede het feit dat de man haar terughaalt.</note> en keerde terug naar het huis haars vaders te Bethlehem, en zij bleef bij hem vier maanden</verse>
<verse osisID="Judg.19.3"> Toen ging haar man haar achterna, om zich met haar te verzoenen en haar weder met zich mede te troonen; en hij had zijn knecht en twee ezels bij zich. Zij nu heette hem welkom en geleidde hem in haars vaders huis<note n="1074">Hebr. letterlijk: ‘En zij deed hem in het huis haars vaders gaan’ (heette hem welkom is toevoegsel van de Vulg.). Met Sept. A is echter te lezen: ‘En hij ging in het huis haars vaders’.</note>. Toen zijn schoonvader dit hoorde en hem zag, ging deze hem blijde te gemoet</verse>
<verse osisID="Judg.19.4"> en omhelsde den man<note n="1075">Dat de vader der vrouw hem hoorde en hem omhelsde, staat niet in den grondtekst. Daarentegen volgt hier nog, dat hij hem ‘terughield’, als reden waarom de Leviet drie dagen bleef.</note>. En de schoonzoon bleef in het huis zijns schoonvaders drie dagen, gemeenzaam met hem etende en drinkende.</verse>
<verse osisID="Judg.19.5"> Den vierden dag nu stond hij vroeg op en wilde vertrekken, doch zijn schoonvader hield hem terug en zeide tot hem: Neem eerst een bete broods en versterk de maag, en dan kunt gij op reis gaan<note n="1076">Vgl. Gen. XVIII 5. De geheele episode (v. 4-9), waaraan ook de hand van den overwerker (evenals elders in dit en in het vorige verhaal, zie XVIII noot 16) het hare wel heeft bijgedragen, geeft een levendige schildering van de oostersche gastvrijheid; vgl. ook XIII 15-16 en Luc. XXIV 29. Het doel van den schrijver is, te verklaren hoe het kwam dat de Leviet zich zoo laat op den dag nog op weg begaf. (v. 9-10).</note>.</verse>
<verse osisID="Judg.19.6"> En zij zetten zich bij elkander<note n="1077">Men kan het Hebr. ook vertalen: ‘En zij bleven’.</note> en aten en dronken. En de vader van het meisje zeide tot zijn schoon- zoon: Ik bid u, blijf heden nog hier en laten we ons samen verheugen<note n="1078">Hebr.: ‘Besluit toch te blijven overnachten, en uw hart doe zich te goed’.</note>.</verse>
<verse osisID="Judg.19.7"> Doch de ander stond op en maakte ernst om te vertrekken. Maar niettemin hield zijn schoonvader hem met aandrang tegen, zoodat hij nog bij hem bleef overnachten.</verse>
<verse osisID="Judg.19.8"> Doch den volgenden morgen vroeg<note n="1079">‘Van den vijfden dag’ (Hebr.).</note> maakte de Leviet zich gereed voor de reis. En zijn schoonvader zeide wederom tot hem: Ik bid u, neem een weinig spijze, en u verkwikt hebbende, als de dag gevorderd is, kunt gij dan heengaan. Zoo aten zij dan te zamen<note n="1080">Hebr.: ‘verkwik u en stelt (uw vertrek) uit, totdat de dag zich neigt; en zij aten beiden samen’. Den in de Vulg. liggenden zin: ‘totdat de dag gevorderd (d.i. de zon gestegen) is’, laat het Hebr. niet toe. En daar het met de gastvrijheid in strijd is iemand tegen den avond nog op reis te laten gaan, is de gebiedende wijs ‘stelt uit’ zeer onwaarschijnlijk. Veel beter leest men met een kleine verandering: ‘en zij talmden, totdat de dag zich neigde (d.i. tot na den middag), en zij aten beiden samen’; doch dit laatste zou dan ook beter vóór ‘zij talmden’ staan.</note>.</verse>
<verse osisID="Judg.19.9"> Toen stond de jonge man op, om met zijne vrouw en den knecht te vertrekken. Doch zijn schoonvader zeide weer tot hem: Zie, de dag zinkt ten ondergang en neigt naar den avond, blijf ook heden nog bij mij over en breng een vroolijken dag door, en dan kunt gij morgen<note n="1081">Namelijk vroeg in den ochtend, zooals de grondtekst zegt. De Vulg. geeft dezen geheelen zin, waarvan de Hebr. tekst eenigszins verward is, weliswaar vrij, doch juist terug, in overeenstemming met goede lezingen van de Septuag.</note> vertrekken om naar uw huis te gaan.</verse>
<verse osisID="Judg.19.10"> Doch de schoonzoon liet zich niet door hem overhalen, maar vertrok terstond; en hij kwam tot tegenover Jebus, dat met een anderen naam Jerusalem heet<note n="1082">Hebr.: ‘Jebus, dat is Jerusalem’. De stad heette reeds van oudsher Jerusalem (zie Jos. X noot 1) en heeft wellicht nooit den naam Jebus gedragen. Goede teksten toonen aan dat men, toen Jerusalem in het bezit der Jebusieten was, de stad deswege ook wel ‘de stad van den Jebusiet’ (hierna v. 11 b) noemde, of kortweg ‘ha-Jeboesi’ (‘de Jebusiet’ Jos. XV 8, XVIII 16, 28; Zach. IX 7 ‘Jeboesi’). Men schijnt later gemeend te hebben, dat de stad oorspronkelijk Jebus heette en dat de Chanaänietische bewoners van stad en ommelanden (II Reg. V 6) dáárom Jebusieten genoemd werden. Voor die meening getuigt I Par. XI 4-5 (al is de naam daar ook v. 4 glosse en v. 5 critisch onzeker). Doch de verhouding is juist omgekeerd; vgl. noot 16. Daarom zal hier en v. 12 oorspronkelijk gesproken zijn van ‘de stad der Jebusieten’. Of men schrappe met sommigen de woorden ‘Jebus dat is’ als glosse en leze in v. 11 voor Jebus (dat door of met die glosse ontstaan is): ‘Jerusalem’; in v. 14 is Jebus toevoegsel van de Vulgaat. - De reizigers moeten na ruim anderhalf uur bij Jerusalem zijn aangekomen.</note>, met zich voerende twee beladen ezels en zijne bijvrouw<note n="1083">‘En zijn knecht’ - voegt een goed betuigde oude lezing er bij in plaats van de nu in het Hebr. staande herhaling van ‘met hem’, waarvan het ontstaan uit het oorspronkelijke tekstwoord gemakkelijk te verklaren is.</note>.</verse>
<verse osisID="Judg.19.11"> En toen zij bij Jebus waren, begon de dag over te gaan in den nacht<note n="1084">Hebr.: ‘was de dag zeer afgenomen’ (eigenlijk ‘gezonken’, - lees jarad in plaats van ‘rad’).</note>, en de knecht zeide tot zijnen heer: Laten we toch inkeeren in de stad der Jebuseërs<note n="1085">Hebr.: ‘in die stad daar van den Jebusiet’. Deze uitdrukking bewijst wel dat de Jebusieten hun naam niet ontleenden aan dien der stad, waarinzij woonden.</note> en daar overnachten.</verse>
<verse osisID="Judg.19.12"> Doch zijn meester antwoordde hem: Ik ga niet in de stad van een vreemd volk, dat niet van de kinderen van Israël is<note n="1086">Het Hebr. leest en vertaalt men het best: ‘in eene stad van vreemden, die geen Israëlieten zijn’. Hieruit blijkt in ieder geval dat Jerusalem toentertijd noch geheel noch gedeeltelijk in het bezit der Israëlieten was. Ook aan een vreedzaam samenwonen van Israëlieten en Jebusieten ‘in Jerusalem’ (I 21, zie de noot ald.) valt niet te denken. Zoo ‘in Jerusalem’ I 21 en Jos. XV 63 echt is, past zulks toch niet in den tijd van ons verhaal; en dat een tekst in dezen vorm (met de uitdrukking ‘de kinderen van Juda’ of ‘Benjamin’) na de verovering door David en na de verheffing der stad tot zetel zijner regeering nog kon worden geschreven, schijnt zeer twijfelachtig. Volgens de Septuag. schijnt dan ook zoowel ‘in Jerusalem’ I 21 als. ‘met de kinderen van Juda’ Jos. XV 63 in den oorspronkelijken tekst ontbroken te hebben. Indien Jerusalem vóór den tijd van ons verhaal al eens door de Israëlieten mocht zijn ingenomen (doch zie I 8 noot), dan is die verovering toch van zeer voorbijgaanden aard geweest, daar de stad in dezen tijd niet alleen volkomen in de macht der Jebusieten was, maar ook zoo goed als uitsluitend door hen bewoond werd. Het ‘samenwonen’ van de Israëlieten met de Jebusieten (de ‘bewoners des lands’ II Reg. V 6) kan in den tijd vóór David slechts betrekking hebben op de omstreken van Jerusalem, en het ‘zij konden niet verdelgen’ van Jos. XV 63, wat ook in den tekst van Judic. I 21 oorspronkelijk moet gestaan hebben, slaat mede op dien tijd. Na de verovering van stad en burcht door David schijnen de overgebleven vreedzaam levende Jebusieten hun persoonlijke rechten en eigendommen behouden te hebben (vgl. II Reg. XXIV 16 volg. en I Par. XXI 15 volg.) en allengs met de Israëlieten versmolten te zijn (vgl. Zach. IX 7).</note>, maar ik wil voorttrekken tot Gabaä;</verse>
<verse osisID="Judg.19.13"> en daar gekomen zullen we daar blijven, of althans in de stad Rama<note n="1087">Hebr.: 12.... ‘maar wij zullen verder gaan op Gibea aan. 13. En hij zeide (waarschijnlijk een weinig later) tot zijn knecht: Welaan, laten wij tot eene der plaatsen naderen en wij zullen overnachten in Gibea of Rama’. Hun weg ging dus niet door die ‘plaatsen’, maar bleef op eenigen afstand daarvan; vgl. v. 15. Het schijnt dat het ongeveer hetzelfde was of zij naar Gabaä of naar Rama gingen, en de twee plaatsen kunnen aan verschillende zijden van den weg gelegen hebben, ongeveer tegenover elkander.</note>.</verse> 
<verse osisID="Judg.19.14"> Zij gingen dus Jebus voorbij en vervolgden hunnen weg, en de zon ging hun onder naast Gabaä, dat in den stam Benjamin ligt<note n="1088">Hebr. letterlijk: ‘ter zijde van de Gibea, die tot Benjamin (behoort)’. Gibea beteekent ‘heuvel’, doch die naam (met of zonder lidwoord) werd de eigennaam der stad, die op of aan den voet van den heuvel gebouwd was. Zoo was er ook een Gabaä in Juda (Jos. XV 57). Dat dit ‘Gabaä, hetwelk tot Benjamin behoort’ (zoo ook XX 4 Hebr., terwijl XX 10 ‘Geba-Benjamin’ staat), hetzelfde zou zijn als het elders voorkomende ‘Gabaä-Benjamin’ (I Reg. XIII 2, 15, 16; XIV 16, - doch misschien nergens oorspronkelijk), kan wellicht betwijfeld worden. Fl. Josephus Ant. V, 2, 8) zegt te dezer plaatse: ‘De Leviet achtte het beter nog twintig stadiën verder te reizen.... Men ging dus verder en kwam aan de stad Gaba....’ De afstandsbepalingen van Josephus zijn niet altijd juist; zoo geeft hij even te voren voor den afstand tusschen Bethlehem en Jerusalem (die 40 stadiën bedraagt) 30 stadiën op. Ongeveer ‘twintig stadiën’ (bijna 4 kilom.) ten N. van Jerusalem, een weinig links van den grooten weg naar Nabulus (Sichem), ligt op een heuvel het tegenwoordige Schafat, dat volgens sommigen ons Gabaä zoude zijn. Volgens verreweg de meesten echter is het te zoeken in het tegenwoordige Tel-el-Foel, een kilometer verder, rechts van den weg gelegen. Men neemt terecht aan dat de Leviet in een der eerste plaatsen inkeerde, die aan zijn weg lagen; doch het is vooreerst de vraag, of de twee stadjes toen reeds bestonden, en dan - zoo zij bestonden - of zij, vlak bij Jerusalem gelegen, niet eveneens in het bezit der Jebusieten waren. Daar Rama, zeer waarschijnlijk het tegenwoordige er-Ram, nog drie kwartier gaans verder ligt dan Tel-el-Foel (eveneens rechts aan denzelfden weg), zou er van dien kant geen bezwaar zijn om Gabaä ten N.W. van deze laatste plaats en ten Z.W. van er-Ram, dus verderop links van den weg te zoeken (zie noot 18). Daar verheft zich de hoogste berg in Benjamin, thans Nebi-Samwil genaamd (zie I Reg. VI noot 17), die bij uitstek ‘de gibea van Benjamin’ kan genoemd worden. Aan de oostzijde van dien berg schijnt een Gabaä gelegen te hebben, dat achtereenvolgens den toenaam ‘van Phineës’ (?) en ‘van Saül’ heeft gedragen (zie Jos. XXIV 33, I Reg. VII 1, II Reg. XXI 6 en 9, met de aanteekeningen, en II Par. I noot 6). Fl. Josephus (Bell. Jud. V, 2, 1) kende een ‘Gabaäth-Saül’, in welks nabijheid, op een afstand van 30 stadiën van Jerusalem, Titus zijn legerkamp opsloeg in het zoogenaamde ‘Doornendal’; dit dal moet het tegenwoordig Wadi-ed-Doemm zijn, ten N.W. van Tel-el-Foel en ten O. van Nebi Samwil. Zoo de Leviet den tegenwoordigen weg naar Rama volgde, is het niet waarschijnlijk dat hij van dien weg afging en het diepe dal ten W. daarvan overstak om dit Gabaä te bereiken, terwijl hij zeker even spoedig te Rama kon komen. Doch de weg kan (althans in den zomer) ook door dit dal zijn gegaan. In het laatste geval is hij ingekeerd in het latere Gabaäth-Saül en heette dit ook Gabaä-Benjamin; zie ook noot 21. Een ander Gabaä was hier dan niet. In het andere geval was hetzij Schafat of Tel-el-Foel het Gabaä, waar de Leviet inkeerde, en had dit den toenaam ‘van Benjamin’ wijl het de eerste stad in Benjamin was, die men van Juda uit bereikte, terwijl het andere ter onderscheiding daarvan ‘Gabaäth-Phineës’(?) en later ‘Gabaäth-Saül’ heette. - Toen zij naast Gabaä waren, ging hun de zon onder; men zou de tekstwoorden ook zoo kunnen verstaan, dat voor hen de zon ‘ter zijde van Gabaä’ onder den horizon verdween, en dan lag Gabaä ten westen van hun weg. - Over ‘Gibeath-Kirjath(jearim)’, misschien eene plaats aan de westelijke helling van Nebi Samwil, zie Jos. XVIII noot 12; over ‘Gibeath-ha-Elohim’ I Reg. X noot 6 (vgl. II Reg. XXI 6 en 9); over Gabaon hierna XX noot 37.</note>.</verse>
<verse osisID="Judg.19.15"> En zij wendden zich daarheen om er te overnachten. En toen zij daar waren binnengegaan, bleven zij zitten op de open plaats<note n="1089">Waarschijnlijk de open plaats aan de poort; vgl. b.v. II Par. XXXII 6. Daar bleven vreemdelingen wel overnachten, vgl. Gen. XIX 1-2.</note> der stad, en niemand wilde hen onder zijn dak opnemen.</verse>
<verse osisID="Judg.19.16"> Doch zie, daar kwam een oud man, die met den avond terugkeerde van zijn land en zijn werk, die eveneens van het gebergte van Ephraïm was en als vreemdeling te Gabaä woonde. De menschen nu van die streek waren kinderen van Jemini<note n="1090">Gewoonlijk opgevat als ‘Benjaminieten’ (vgl. III noot 24); doch daarvoor staat elders, ook in dit verhaal, ‘benê-Benjamin’ (‘kinderen van Benjamin’); het is hier in die beteekenis geheel nutteloos, daar Gabaä immers tot Benjamin behoorde (v. 14). De naam Jemini schijnt echter te wijzen op Gabaäth-Saül, zie I Reg. IX noot 5.</note>.</verse>
<verse osisID="Judg.19.17"> En de oogen opslaande zag de grijsaard den man met zijne reispakken<note n="1091">Hebr.: ‘den reiziger’, - overtollig.</note> daar zitten op de plaats der stad, en hij zeide tot hem: Waar komt gij van daan, en waar gaat gij heen?</verse>
<verse osisID="Judg.19.18"> Hij antwoordde hem: Wij zijn vertrokken van Bethlehem Juda en gaan naar onze woonplaats, die aan de zijde van Ephraïm's gebergte ligt, van waar wij naar Bethlehem waren gereisd, en nu gaan wij naar het huis Gods<note n="1092">Met de Septuag. is te lezen: ‘naar mijn huis’ (bethi, voor afkorting van ‘beth-Jahwe’ aangezien); vgl. v. 9. In den grondtekst staat hier en verder de 1ste persoon enkelv.</note>; en niemand wil ons onder zijn dak opnemen.</verse>
<verse osisID="Judg.19.19"> hoewel wij stroo en hooi<note n="1093">Hebr: ‘haksel en voeder’ (koren, Gen. XLII 27).</note> hebben voor het onderhoud der ezels, alsmede brood en wijn voor mijn gebruik en dat van uwe dienstmaagd en van den knecht, die bij mij is; wij hebben niets noodig dan onderdak<note n="1094">Dan onderdak is toevoegsel van de Vulg., doch ligt in de bedoeling van den Leviet.</note>.</verse>
<verse osisID="Judg.19.20"> De grijsaard antwoordde hem: Vrede zij met u<note n="1095">D.i. ‘wees welkom’.</note>! Ik zal alles verschaffen wat noodig is, maar blijf toch niet op de plaats overnachten.</verse>
<verse osisID="Judg.19.21"> En hij bracht hem in zijn huis en voederde de ezels, en nadat zij hunne voeten hadden gewasschen, ontving hij hen ten maaltijd.</verse>
<verse osisID="Judg.19.22"> Terwijl zij aten en na de vermoeienis der reis met spijs en drank</verse> 
<verse osisID="Judg.19.1">het lichaam verkwikten, kwamen de mannen dier stad, kinderen van Belial (dat is zonder juk<note n="1096">Deze verklaring in de Vulg. is een toevoegsel van den H. Hiëronymus; zonder juk = ‘beliʽôl’. In het Hebr. staat ‘belijjaʽal’. De gewone afleiding is: belï jaʽal ‘zonder nut’, zie Deut. XIII noot 8. Doch volgens een andere verklaring is het woord een oude benaming van de onderwereld, de hel, en zou het af te leiden zijn van beni ʽala d.i. ‘(van waar) men niet (weer) opstijgt’. Die afleiding meent men nog te ontdekken in Ps. XL (Hebr. XLI) 9: ‘debár belijjaʽal’, eene ‘ziekte (van) belial’ in den zin van: ‘waar men niet meer van opstaat’. Eene aanduiding van de onderstelde oude beteekenis ‘hel’ zoekt men niet zonder grond in Ps. XVII (Hebr. XVIII) 5: ‘vloeden van Belial verschrikten mij’, waarop in v. 6 volgt: ‘banden der onderwereld (sjeôl) omgaven mij’ (zie de aanteekeningen ald.). Ook de oude Babyloniërs noemden de onderwereld het ‘land zonder wederkeer’. Opmerkelijk genoeg is later ‘Belial’ de verpersoonlijking der hellemachten (II Cor. VI 15) en heet de Antichrist ‘de zoon der ongerechtigheid’ (II Thess. II 3) d.i. naar Hebreeuwsche spreekwijze: ‘de zoon van Belial’.</note>, omringden het huis van den grijsaard en begonnen op de deur te bonzen, roepende tot den heer des huizes en zeggende: Breng den man, die uw huis is binnengegaan, naar buiten, opdat wij hem misbruiken<note n="1097">Hebr. ‘bekennen’. Zie Gen. XIX noot 3, en vergelijk het overeenkomstige verhaal aldaar (v. 3-9). Ons verhaal (v. 21-24) is zonder twijfel door een latere hand daarmede in zoo volkomen overeenstemming gebracht; zie de volgende noten. Hier is te lezen: ‘Breng de vrouw (issja voor “isj”) naar buiten, die in uw huis is gekomen (baʼa voor “ba”), en wij zullen haar bekennen’ (we-nedaʽenna voor ‘we-nedaʽennoe’).</note>.</verse>
<verse osisID="Judg.19.23"> En de oude man ging tot hen naar buiten en zeide: Och broeders, wilt dit kwaad toch niet bedrijven, nademaal de man onder mijn dak is gekomen; en laat af van deze dwaasheid<note n="1098">Het Hebr. woord ‘nebala’ (eigenlijk ‘nietswaardigheid’, ‘roekeloosheid’) wordt veelal gebezigd ter bestempeling der zonde van onwettig verkeer tusschen personen van verschillend geslacht (Gen. XXXIV 7; Deut. XXII 21; II Reg. XIII 12), maar niet voor sodomietische zonde; ook op de overeenkomstige plaats Gen. XIX 7 wordt het niet gebezigd. - Zou het plaatsje Bir Nebala, ten Z.O. van ed-Dzjib en ten N,O. van Nebi Samwil gelegen, nog herinneren aan het misdrijf der Gabaïeten?</note>!</verse>
<verse osisID="Judg.19.24"> Ik heb eene dochter, die maagd is, en deze man heeft eene bijvrouw<note n="1099">Hebr.: ‘Ziet, mijne dochter, die maagd is, en zijne bijvrouw’. ‘En zijne bijvrouw’ is waarschijnlijk later ingelascht, wat ook het ongewone Hebreeuwsche suffix, waarmede het woord voorzien is, nog schijnt te verraden. In het volgende zijn de, hier trouwens onverdraaglijke, vormen van het mannelijk (in plaats van vrouwelijk) meervoud (in het Hebr. driemaal) te veranderen in de weinig daarvan verschillende vormen van het vrouwelijk enkelvoud: dus die hierna (tweemaal) op te vatten als enkelvoud.</note>, die wil ik wel bij u buiten brengen, dat gij ze onteert en aan uwen lust voldoet: maar bedrijft toch niet aan den man dit misdrijf tegen de natuur<note n="1100">Hebr.: ‘en dezen man moogt gij die misdaad (“nebala”, zie noot 29) niet aandoen’. Oorspronkelijk was daarvan de zin: ‘dezen man, die mijne gastvrijheid geniet, moogt gij het onrecht niet aandoen om zijne vrouw te schenden: neemt dan liever mijne dochter’. Doch iemand, die dezen tekst onder handen had, heeft het opgevat in den zin van zonde tegen de natuur (zooals de Vulg. verklarend zegt) en vond daarin aanleiding om de kleine veranderingen aan te brengen, die wij aanduidden. Om de hevigheid der onnatuurlijke drift bij deze deugnieten en den afschuw, dien de oude man en zijn gast daarvan hadden, aan te duiden, voegde hij er ‘en zijne bijvrouw’ bij, iets wat trouwens in de gegeven onderstelling voor de hand lag: liever twee vrouwen dan den man! Door het een en ander kwam het verhaal tevens in treffende overeenstemming met dat van Gen. XIX (waar Lot ook zijne twee dochters aanbiedt, v. 8). Intusschen, zoo het den Gabaïeten om den man te doen was geweest, hadden zij wel verder aangedrongen en zich niet tevreden gesteld met de vrouw; ook is het moeielijk aan te nemen dat de Leviet hun zijne vrouw, die hij liefhad, zou hebben prijsgegeven, zoo zij die niet geëischt hadden (v. 25). Daarenboven zou de Leviet in zijne aanklacht tegen de Gabaïeten (XX 5) over hun schandelijk, onnatuurlijk verlangen zeker niet gezwegen hebben; maar hij zegt alleen dat zij hem hadden willen dooden, namelijk als hij zijne vrouw niet uitleverde. Een bepaalde aanduiding, dat er in den tekst oudtijds geen sprake was van sodomie, hebben wij bij Fl. Josephus, die het verhaal uitvoerig geeft (Ant. V, 2, 8), doch van die zonde niet rept, maar integendeel zegt dat de losbollen kwamen om ‘de vreemde vrouw, die zij op de markt gezien hadden’.</note>!</verse> 
<verse osisID="Judg.19.25"> Zij wilden naar zijne woorden niet luisteren; en toen de man dit zag, bracht hij zijne bijvrouw tot hen naar buiten en gaf ze hun ter onteering<note n="1101">De gastheer wilde aan den plicht der gastvrijheid zijne dochter ten offer brengen (v. 24), de gast mag dit niet toestaan en geeft zijne vrouw prijs; dit eischten trouwens de deugnieten.</note>. En nadat zij haar den ganschen nacht misbruikt hadden, lieten zij haar des morgens vroeg gaan.</verse>
<verse osisID="Judg.19.26"> Maar de vrouw kwam, toen de duisternis verdween, aan de deur van het huis, waar haar heer verbleef, en daar stortte zij neer<note n="1102">Hebr.: ‘En de vrouw kwam bij het aanbreken van den morgen en viel neer voor het huis van den man, waar haar heer was, tot aan het licht’ (d.w.z.: en bleef daar liggen totdat het licht was). Dit laatste ‘tot aan het licht’ (of, zooals de Septuag. las, ‘totdat het licht werd’) komt er onpassend achteraan, terwijl er daarenboven reeds tweemaal van den morgen gesproken is (v. 25: ‘den geheelen nacht tot aan den morgen’) en in v. 27 gezegd wordt dat haar man ‘des morgens vroeg’ opstond. Men kan vermoeden dat in plaats daarvan hier oorspronkelijk stond: ‘totdat zij stierf’; dit vermoeden wordt door een paar oude vertalingen (de Armenische en een oude Syrische) gesteund. Evenwel kan in het werkwoord ‘naphal’ (neerstorten, dikwijls ‘sneuvelen’) deze zin reeds liggen. Zie ook noot 36.</note></verse>
<verse osisID="Judg.19.27"> Des morgens vroeg stond de man op en opende de deur, om de begonnen reis te voltooien<note n="1103">Hij haastte zich weg te komen uit dit vloekwaardig oord, misschien liefst zonder de gruwelijk geschonden vrouw.</note>, en zie, daar lag zijne bijvrouw voor de deur, met de handen op den drempel uitgestrekt.</verse>
<verse osisID="Judg.19.28"> In de meening dat zij lag te rusten<note n="1104">Toevoegsel van de Vulgaat.</note>, sprak hij haar toe: Sta op, en laten we heengaan. Doch toen zij niets antwoordde, begreep hij dat zij dood was<note n="1105">Septuag.: ‘En zij antwoordde niet (Hebr.: “en er kwam geen antwoord”), want zij was dood’. Het laatste ontbreekt thans in den grondtekst, doch de goed betuigde lezing van de Septuag. (Sept. A heeft: ‘maar zij was gestorven’) maakt de echtheid er van waarschijnlijk.</note>, en hij tilde haar op en legde haar op den ezel, en zoo keerde hij naar zijn huis<note n="1106">Hebr.: ‘naar zijne plaats’; v. 29 vervolgt: ‘en hij kwam in zijn huis’.</note> terug.</verse>
<verse osisID="Judg.19.29"> En daar binnengekomen, greep hij het zwaard<note n="1107">Hebr. als Gen. XXII 6 en 10: ‘het slachtmes’.</note>, hieuw het lijk zijner vrouw met beenderen en al in twaalf deelen aan stukken<note n="1108">Hebr.: ‘naar hare beenderen (d.i. volgens de geledingen der ledematen) in twaalf stukken’. Men kan aannemen dat hij armen en beenen elk aan drie stukken sneed, terwijl hij den romp met het hoofd begroef. Twaalf mannen zullen door hem met die stukken zijn uitgezonden het geheele land door.</note> en zond het rond door het geheele grondgebied van Israël<note n="1109">Zoo leest men ook op de hiermede te vergelijken plaats I Reg. XI 7; doch Sept. A heeft: ‘naar alle stammen van Israël’.</note>.</verse>
<verse osisID="Judg.19.30"> En ieder, die het zag, riep uit: Zoo iets is nog nooit gebeurd in Israël, van den dag dat onze vaderen uit Egypte zijn opgetrokken tot nu toe: velt een oordeel en besluit gemeenschappelijk wat te doen<note n="1110">Er ontbreekt iets in den tekst, door het wegvallen waarvan de samenhang gestoord is. Het ontbrekende is echter in Sept. A bewaard gebleven en ook door Fl. Josephus betuigd. Daarmede aangevuld moet de geheele tekst van v. 30 eens aldus geluid hebben: ‘En hij gaf last aan de mannen, die hij zond, zeggende: Aldus zult gij spreken tot alle man van Israël: Heeft men wel zoo iets gezien van den dag af, waarop de kinderen van Israël zijn opgetrokken uit het land Egypte, tot op dezen dag? Denkt er over na, beraadslaagt en spreekt! En alwie het zag, zeide: Zoo iets is er niet geweest noch gezien van den dag af dat de kinderen van Israël zijn opgetrokken uit het land Egypte tot op dezen dag’. In Sept. A staat evenwel de laatste zin (‘En alwie.... dag’) vóór ‘En hij gaf’ enz. Wij vermoeden dat de zin ‘En alwie.... dag’ eenmaal een randschrift was, hetwelk door een afschrijver op de verkeerde plaats in den tekst is opgenomen, en dat daarna in den Hebr. tekst de zin ‘En hij gaf.... dag’ door de volkomen gelijkluidendheid zijner laatste zinsnede met die van den voorafgaanden zin (‘En alwie.... dag’) - waardoor het oog van den afschrijver misleid werd - is weggevallen, zoodat de eerste zin de plaats geruimd heeft voor den laatsten.</note>!</verse>
</chapter>
<chapter osisID="Judg.20"> 
<title>Hoofdstuk XX.</title><p>De Israëlieten komen bijeen te Maspha (v. 1-3), waar de Leviet hun het gruwelstuk verhaalt (v. 3-7). Het volk besluit terstond de schuldigen te straffen en bereidt zich tot den strijd tegen Gabaä (v. 8-11). In plaats van de boosdoeners uit te leveren rusten de Benjaminieten zich ten oorlog uit (v. 12-17). De Israëlieten worden tweemaal door de Benjaminieten verslagen (v. 18-25). Na boetedoening verslaan zij Benjamin, roeien den stam schier geheel uit en voltrekken den ban aan diens steden (v. 26-48).</p>
<verse osisID="Judg.20.1"> Alstoen trokken alle kinderen van Israël uit en kwamen als één man, van Dan tot Bersabeë en uit het land Galaäd<note n="1111">Alle kinderen van Israël, nl. de oudsten en de voornaamsten; vgl. v. 2 a, Jos. XXIII 2 (noot) en XXIV 1. Van Dan tot Bersabeë (zie XVIII noot 27) beduidt het geheele land van Israël ten W. van den Jordaan; Galaäd is het Oostjordaansche land, doch de burgers van Jabes-Galaäd kwamen volgens XXI 8-9 niet op. Men kwam samen om aangaande de aanklacht van den Leviet wettig oordeel te vellen, ten einde dan het misdrijf der Gabaïeten te straffen. Deze vergadering heeft veel gelijkenis met de Jos. XXII 11 volg. verhaalde. Meerdere deelen van ons verhaal (XIX-XXI) verraden ook, evenals Jos. XXII, door eigenaardigheden in taal en stijl een late hand, volgens de critici ongeveer uit den tijd van Esdras, welke, waarschijnlijk puttend uit andere oude bronnen of overleveringen, daarmede het oorspronkelijke verhaal heeft aangevuld. Wij onthouden ons van het aanwijzen of bespreken van zulke min of meer zekere bijvoegselen, tenzij waar wij het voor het goed begrip van den tekst wenschelijk achten.</note>, samen tot den Heer te Maspha<note n="1112">Hebr. ‘ham-Mispa’ d.i. ‘de Hoogte’ van Silo, waarop de tabernakel met de verbondsark stond; zie de Inleiding (Maspha en Bethel). Silo schijnt teruggevonden in het tegenwoordige Seiloen, 15 kilom. ten N. van Beitin (Bethel, vgl. XXI 19), op een rotsachtigen heuvel gelegen. Op dien heuvel, een weinig ten N. van de kruin, vond men een ruime, effene plaats, in den vorm van een langwerpig vierkant, van over de 120 M. lengte en ruim 23 M. breedte. Geheel deze plaats is kunstmatig in den oneffen rotsgrond uitgehouwen in de richting van Oost naar West. De hoogte der zijwanden reikt op sommige punten tot 1.50 M. Deze plaats ziet men aan voor de plek waar eens de tabernakel stond. De breedte komt op merkwaardige wijze overeen met die van het voorhof, waarbinnen de tabernakel stond en waarvan de breedte Exod. XXVII 12, 13, 18 op vijftig ellen wordt aangegeven. De el ‘naar de oude maat’ (II Par. III 3) schijnt (ook volgens Ezech. XL 5) niet zeven, maar zes handbreedten (van vier vingers) bedragen te hebben, d.i. 45 cm. Dat geeft voor het voorhof een breedte van 22,5 M., zoodat de Exod. XXVII 10 en 11 genoemde kolommen met voetstukken binnen dezen ringwal konden staan, waardoor het geheele gebouw bevestigd en beschut werd (vgl. Ezech. XL noot 4, 5 en 7); in dien zin kan men ook met de oude Rabbijnen zeggen dat het heiligdom te Silo op steenen bouwwerk rustte en dáárom een ‘tempel’ kon genoemd worden (zie I Reg. I noot 12). Ten N. van den heuvel ontrolt zich voor het oog een van het dal daarbeneden naar de tegenoverliggende hoogte oploopend reusachtig ovaal amphitheater, van waar het heiligdom in de verte op elk punt zichtbaar was. Naar het zuiden verloopt de hoogte in eene vallei. Niet op den heuvel zelf, maar vermoedelijk in deze vlakte hebben de Israëlieten het kamp (XXI 8, 12) opgeslagen. Zie ook II noot 2 en 3, X noot 16, XI noot 12, en vgl. Jos. XXII 11 volg. De kern van het verhaal, met ‘ham-Mispa’ als vergaderplaats bij het heiligdom, komt uit een oude bron, waarvan de schrijver den tempel van Jerusalem nog niet kende; een jongere schrijver zou Silo genoemd hebben.</note>.</verse> 
<verse osisID="Judg.20.2"> En alle volkshoofden<note n="1113">Eigenlijk, naar het Hebr.: ‘de hoeksteenen (hoekpilaren) van het gansche volk’; vgl. I Reg. XIV 38; Gal. II 9. Zoo ook Sept. A, doch eene andere lezing van de Sept, heeft in plaats hiervan: ‘En voor het aangezicht des Heeren (d.i. voor het heiligdom) schaarden zich alle stammen’ enz. Vierhonderd duizend enz. op het eind van het vers is een te vroege opmerking en waarschijnlijk glosse uit v. 17; zie noot 13.</note> en alie stammen van Israël kwamen bijeen ter vergadering van het volk Gods, vierhonderd duizend man krijgslieden te voet.</verse>
<verse osisID="Judg.20.3"> En voor de kinderen van Benjamin bleef het niet verborgen, dat de kinderen van Israël waren opgetrokken naar Maspha<note n="1114">Hebr.: ‘En de kinderen van Benjamin hoorden’ enz. Zoo de vergadering der Israëlieten naar de meening van den schrijver te Maspha in Benjamin had plaats gehad, zou deze opmerking (‘zij hoorden’) al zeer zonderling zijn. Vóór ‘näar Maspha’ heeft Sept. A: ‘tot den Heer’ (evenals v. 1).</note>. En de Leviet, de man der gedoode vrouw, ondervraagd hoe zoo groot een gruwelstuk gepleegd was<note n="1115">Hebr.: ‘De kinderen van Israël nu spraken: Zegt, hoe is deze misdaad geschied? Toen nam de Leviet.... het woord en zeide’.</note>,</verse>
<verse osisID="Judg.20.4"> antwoordde: Ik kwam met mijne vrouw te Gabaä van Benjamin<note n="1116">Zoo ook de Septuag.. doch Hebr.: ‘dat aan Benjamin’ (behoort), hier, naar het schijnt, niet zoozeer ter onderscheiding van andere Gabaä's (zie XIX noot 19), als om met nadruk te zeggen dat het mijsdrijf in eene stad van Benjamin, door volksgenooten, is gepleegd.</note> en ging daar overnachten;</verse>
<verse osisID="Judg.20.5"> en zie de menschen dier stad<note n="1117">Hebr.: ‘de heeren (of burgers, ‘baʽalê) van Gibea’ (vgl. IX 2 en noot 2 ald.) - om de schuld op de burgerij te werpen, terwijl XIX 22 volg. slechts van ‘mannen’ gesproken wordt. Hebr. en Sept. hebben vóór omsingelden: ‘stonden tegen mij op en’, door Vulg. kortheidshalve weggelaten. Voor het doel der Gabaïeten zie XIX noot 28 en volg.</note> omsingelden des nachts het huis, waar ik verbleef, en wilden mij dooden, en nadat zij mijne vrouw met ongelooflijke woede van hartstocht gekweld hadden, is zij ten laatste gestorven<note n="1118">Hebr.: ‘mij wilden zij dooden en mijne bijvrouw hebben zij onteerd, zoodat zij gestorven is’. Hun plan om de vrouw te misbruiken bracht hen van zelf tot het voornemen om hem te dooden, als hij haar niet vrijwillig afstond (Vgl. Gen. XII 12), iets wat zij niet konden verwachten. Hij leverde haar over om zijn gastheer uit de ongelegenheid te redden en ontkwam zoo ook zelf aan den dood.</note>.</verse>
<verse osisID="Judg.20.6"> En ik heb haar opgegrepen en in stukken gehouwen, en de deelen heb ik gezonden naar alle grenspalen van uw erfgebied<note n="1119">Hebr.: ‘door geheel het land van Israël's erfdeel’.</note>, want nooit is zulk een gruwel en zoo groot eene schanddaad begaan in Israël.</verse>
<verse osisID="Judg.20.7"> Gij zijt allen hier, kinderen van Israël; bepaalt nu wat u te doen staat!</verse>
<verse osisID="Judg.20.8"> En al het volk stond op en antwoordde als een eenig man: Wij zullen niet naar onze woontenten teruggaan en niemand zal zijn huis binnentreden<note n="1120">Namelijk: voordat de misdaad gewroken is, - wat v. 10b dan ook gezegd wordt. De zin is elliptisch. In den eersten, oorspronkelijken tekst zou echter volgens een niet onwaarschijnlijke verklaring v. 10b hierop terstond gevolgd hebben.</note>,</verse>
<verse osisID="Judg.20.9"> maar laat ons dit gezamenlijk tegen Gabaä doen<note n="1121">In den Hebr. tekst volgt hierop nog: ‘tegen haar bij het lot!’ Wegens de duisterheid ervan is dit in de Vulg. weggelaten. De bedoeling schijnt te zijn: wij zullen het lot laten beslissen (door oerim en thoemmim?) wie (het eerst) tegen de stad moeten optrekken; vgl. v. 18. De Septuag. heeft dan ook (en schijnt zoo gelezen te hebben): ‘Wij zullen optrekken tegen haar bij het lot’. Het ontstaan van den tegenwoordigen Hebr. tekst (wegvallen van een woord dat zeer veel op het volgende gelijkt) is gemakkelijk te verklaren. Anderen lezen liever in samenhang met het onmiddellijk volgende: ‘wij zullen het lot werpen’, wat ook slechts geringe wijziging in den tekst vereischt.</note>:</verse>
<verse osisID="Judg.20.10"> Tien mannen worden er gekozen uit de honderd van alle stammen van Israël, en honderd uit de duizend, en duizend uit de tienduizend, om mondvoorraad aan te brengen voor het leger, en zoo kunnen wij strijden tegen Gabaä van Benjamin en het voor de misdaad naar verdienste straffen<note n="1122">Hebr.: ‘om te doen aan Geba (voor “Gibea”) Benjamin naar al de dwaasheid (zie XIX noot 29), die het begaan heeft in Israël’. Achter ‘doen’ staat nog een woord, dat achter leger (Hebr. ‘volk’) behoort te staan, zoodat te lezen is: ‘voor het volk, (namelijk) voor hen die heengaan’. In verband met v. 8 (zie noot 10) zou de tekst hebben moeten luiden: ‘totdat wij gedaan hebben aan Gabaä’ enz.; ‘voor hen die heengaan om te doen’ dient dan ter aanpassing in den nieuwen samenhang. - Hierna verhaalt Fl. Josephus aldus: ‘De oudsten hielden hen echter terug en wezen hen er op, dat het niet passend was stamgenooten met zooveel voortvarendheid den oorlog aan te doen, voordat men hen aangaande de beschuldiging onderhouden had, daar immers de Wet niet eens toeliet tegen uitheemschen de wapenen op te vatten zonder eerst gezanten tot hen gezonden te hebben om voldoening te verkrijgen; dat het derhalve billijk was om, in gehoorzaamheid aan de Wet, ook tot de inwoners van Gaba gezanten te zenden, ten einde de schuldigen op te eischen. Derhalve zond men gezanten naar de stad Gaba (hierna in v. 12 is sprake van den geheelen stam Benjamin), liet men de jonge lieden wegens de aan de vrouw gepleegde misdaad aanklagen en stelde den eisch dat zij voor hunne ongerechtigheden met den dood zouden gestraft worden. De Gabaïeten echter wilden de jongelingen niet uitleveren, want zij rekenden het zich tot een smaad wanneer zij uit vrees gevolg gaven aan het bevel van anderen, te meer daar zij meenden noch in krijgsvaardigheid noch in aantal en dapperheid bij een anderen stam achter te staan. Zij begonnen zich derhalve, tegelijk met hunne stamgenooten, ten oorlog uit te rusten; want dezen (nl. hunne stamgenooten, de overige Benjaminieten) hadden hun voor het geval, dat zij werden aangevallen, hunne hulp toegezegd’ (Ant. V, 2, 9). Daarna verhaalt hij dat de Israëlieten, na deze boodschap ontvangen te hebben, elkander zwoeren aan de Benjaminieten geene dochters ten huwelijk te geven (vgl. hierna XXI 1) en den stam Benjamin met alle kracht te zullen beoorlogen, waarna zij eene legermacht van 400,000 man tegen Gabaä deden oprukken, terwijl dat der Benjaminieten 25,600 man sterk was, onder welke 500 linksche slingeraars (vgl. hierna v. 17, 15, 16).</note>.</verse> 
<verse osisID="Judg.20.11"> En geheel Israël verzamelde zich als één man tegen de stad, in dezelfde gezindheid en met één doel<note n="1123">Hebr.: ‘En alle manschappen van Israël verzamelden zich “naar” (wellicht voor tegen) de stad als één man, verbonden’. Zoo de strijdmachten der verschillende stammen reeds te Silo verzameld waren geweest (v. 2 b), zou men veeleer verwachten: het leger van Israël trok (van Silo) op tegen de stad’ (vgl. v. 19). Nu echter geeft de tekst te verstaan dat de weerbare mannen eerst nà de beraadslaging te Silo uit alle stammen (na oproeping) bijeenkwamen om tegen Gabaä op te trekken. Voor dezen zin van het werkwoord ʼasaph (verzamelen) vgl. VI 33, IX 6, XVI 23; Gen. XLIX 1; I Reg. XIII 5; II Reg. X 15, XXIII 9. Waar het leger bijeenkwam, wordt niet uitdrukkelijk gezegd, waarschijnlijk in het kamp bij Silo, vgl. v. 18 en v. 2b. Zoo het reeds vóór de v. 12-13 verhaalde sommatie aan Benjamin bij Gabaä (of ook te Maspha in Benjamin) had gelegen, zou de v. 14-16 beschreven krijgstoerusting der Benjaminieten, in 't bijzonder hun samenkomen te Gabaä (v. 14), niet meer mogelijk zijn geweest. Bovendien blijkt uit v. 18-19 dat het leger van Israël niet terstond bij Gabaä samenkwam. Het bijeenbrengen der legers van weerszijden zal ongeveer gelijktijdig zijn geschied. Naar historische volgorde zou v. 11 tusschen v. 17 en v. 18 moeten staan.</note>.</verse>
<verse osisID="Judg.20.12"> En zij<note n="1124">Hebr.: ‘de stammen van Israël’, nl. de vergaderde vertegenwoordigers der stammen (v. 2). Ook dit zenden van gezanten tot den geheelen stam Benjamin duidt aan dat de Israëlieten buiten Benjamin's grondgebied vergaderd waren.</note> zonden gezanten tot den geheelen stam Benjamin met de boodschap: Waarom is er zoo groot een gruwel onder u gevonden?</verse>
<verse osisID="Judg.20.13"> Levert de mannen van Gabaä uit, die deze misdaad gepleegd hebben, opdat zij sterven en het kwaad worde uitgeroeid uit Israël<note n="1125">Hebr.: ‘Levert de mannen, zonen van Belial, uit (vgl. XIX 22), die te Gabaä zijn, opdat wij ze doen sterven en het kwaad uitroeien uit Israël’. Voor deze laatste uitdrukking vgl. Deut. XIII 5, XVII 12, XXII 21 volg.</note>. Doch zij wilden niet luisteren naar het bevel van hunne broeders de kinderen van Israël;</verse>
<verse osisID="Judg.20.14"> maar uit alle steden, die tot hun gebied behoorden, kwamen zij samen te Gabaä, om hun<note n="1126">Namelijk den Gabaïeten. De grondtekst heeft slechts: ‘.... te Gabaä, om uit te trekken ten strijd met de kinderen van Israël’.</note> hulp te brengen en den strijd aan te gaan tegen geheel het volk van Israël.</verse> 
<verse osisID="Judg.20.15"> En er werden vijf-en-twintig duizend<note n="1127">Zoo ook een goede lezing van de Sept. De schrijver van v. 35 moet eveneens 25,000 gelezen hebben. De Hebr. en een paar andere teksten hebben 26,000. Zie verder noot 18.</note> van Benjamin gevonden, die het zwaard voerden, behalve de inwoners van Gabaä,</verse>
<verse osisID="Judg.20.16"> zijnde dezen zevenhonderd zeer dappere mannen, die<note n="1128">Evenzoo Sept. A en de Syrische vertaling. Een andere lezing van de Septuag. luidt: .... ‘mannen uit al het volk, die’ enz. Hebr. heeft: 15. ‘.... Gabaä, (dezen) werden gemonsterd op zevenhonderd uitgelezen mannen. 16. Onder al dit krijgsvolk waren zevenhonderd uitgelezen mannen, die’ enz. Sommigen houden die van Sept. A en Vulg. voor de beste lezing; doch niet al de Gabaieten waren slingeraars (tegenover de anderen die het zwaard voerden), noch waren alle slingeraars Gabaïeten (vgl. I Par. XII 2-7); ook Fl. Josephus las dat niet in zijnen tekst (zie noot 12). Anderen willen op Gabaä terstond laten volgen: ‘Onder al dit krijgsvolk’ enz. Doch het is waarschijnlijk dat ook het getal der Gabaïeten is opgegeven en hierna bij dat der gesneuvelden (v. 44-46) berekend is (vgl. v. 47); uit v. 31 en 32 vergeleken met v. 37 valt trouwens op te maken dat de krijgslieden van Gabaä met het leger in het veld waren op den dag der nederlaag. Wij lezen op het eind van v. 15 baʽier (‘in de stad’) in plaats van ‘bachoer’ (uitgelezen), zoodat er op Gabaä volgt: ‘er werden gemonsterd zevenhonderd man in de stad’. Voor het daarop volgende getal der in v. 16 genoemde slingeraars vermoeden wij naar Flav. Josephus als oorspronkelijke lezing 500 in plaats van 700. Het einde van v. 15 en het begin van v. 16 zijn door verwarring bij het lezen en overschrijven gedeeltelijk met elkander verward, waarvan de tegenwoordige Hebr. tekst het gevolg was. Uit dezen tekst zijn de andere lezingen door het gedeeltelijk wegvallen van het eerste of het tweede ontstaan. - Volgens v. 44-45 = v. 46 sneuvelden 25,000 Benjaminieten, en volgens v. 47 bleven er nog 600 over. Fl. Josephus geeft dan ook voor de geheele legersterkte van Benjamin het getal 25,600 op. Hij las derhalve ook v. 15 a niet 26,000 maar 25,000 (zie noot 17) en stoorde zich niet aan den verwarden tekst van v. 15 a-16 b noch aan de 25,100 gesneuvelden van v. 35 (zoo hij dit vers al kende, zie de noot ald.). Het getal krijgslieden bedroeg echter volgens v. 15 (16) 25,000 + 700 = 25,700 = 25,100 (v. 35) + 600 (v. 47), terwijl de getallen van v. 44-45 en 47 de som 18,000 + 5,000 + 2,000 (= 25,000 v. 46) + 600 = 25,600 geven. Doch men neme in aanmerking dat deze cijfers ronde getallen uitdrukken. Men kan aannemen dat er ruim 25,000 sneuvelden (zie noot 45) en er ruim 600 overbleven en dat de geheele legermacht bij de 25,700 man bedroeg.</note> zoo de linker- als de rechterhand gebruikten<note n="1129">De hier staande Hebr. uitdrukking, die alleen nog III 15 voorkomt, vertaalt men woordelijk: ‘belemmerd aan de rechterhand’, dus linksch (zie de noot ald.). Evenwel verklaart niet alleen zoo de Vulg., maar vertaalt ook de Septuagint, welker schrijvers den gebruikelijken zin der uitdrukking beter moesten kennen dan wij, beide malen met: ‘aan weerszijden rechtsch’, amphoterodexios, Fransch ambidextre). Men oefent zich in den regel met de linkerhand wanneer men de rechter minder goed kan gebruiken, en zoo kon de uitdrukking ‘met belemmerde rechterhand’ gewoon den zin van ‘linksch’ krijgen, welken naam wij ook geven aan iemand dien wij de linkerhand veel zien gebruiken hoewel hij ook ‘rechtsch’ is. I Par. XII 2 volg. worden helden opgenoemd, vooral uit Benjamin (in 't bijzonder ‘broederen - verwanten - van Saül’ uit Gabaä en omstreken), die, zooals het Hebr. daar uitdrukkelijk zegt, ‘met de rechter- en met de linkerhand steenen slingerden’. Zoodanige ‘uitgelezen mannen’ (Hebr.) moeten ook in onzen tekst bedoeld zijn. Voor het volgende heeft het Hebr. kortweg: ‘altemaal slingeraars, die met den steen op het haar troffen en niet misten’.</note> bij den strijd en met zulke zekerheid de steenen uit de slingers wierpen dat zij zelfs een haar konden treffen en de worp van den steen niet het minst ter zijde week.</verse>
<verse osisID="Judg.20.17"> Voorts werden er van de mannen van Israël, buiten de kinderen van Benjamin, vierhonderd dui- zend<note n="1130">Exod. XII 37 spreekt van 600,000 ‘mannen te voet’ uit geheel Israël. Num. I worden (buiten den stam Levi) opgeteld 603,550 mannen boven de 20 jaar ‘die ten oorlog konden uittrekken’ (vgl. v. 46 ald. en Exod. XXXVIII 25); Num. XXVI (zie v. 51 ald.) telt 601,730. Num. I 37 geeft voor Benjamin 35,400 dienstplichtige mannen; Num. XXVI 41 is hun getal gestegen tot 45,600. Wanneer men 45,600 van 601,730 aftrekt, dan blijft er 556,130 over als het getal dienstplichtige mannen van Israël buiten Benjamin (Num. I geeft 568,150). Wij kunnen niet inzien, waarom in onzen tekst de (ronde) getallen 400,000 voor Israël en 25,700 voor Benjamin, waarop het aantal opgekomen krijgslieden wordt gesteld, overdreven zou zijn, zooals sommigen beweren. Men bedenke dat het een zeer ernstige zaak gold, waarin geheel Israël betrokken was en die aanleiding gaf tot een algemeenen oorlog tegen het dappere Benjamin. De voorbereiding tot dien oorlog is natuurlijk niet het werk van een paar dagen geweest, eene voorstelling die de idealistische toon van het verhaal wel is waar kan opwekken, doch waartoe de werkelijke inhoud geen recht geeft. Wij willen evenwel niet beweren, dat de gegeven getallen bepaald historisch zijn; zie noot 1 en 25.</note> gevonden, die het zwaard voerden en vaardig waren ten strijde.</verse>
<verse osisID="Judg.20.18"> Zij maakten zich dan op en begaven zich naar het huis Gods<note n="1131">Hebr.: ‘en gingen op naar Beth-El’; dat is naar Silo is een verklarend toevoegsel van de Vulg. ‘Beth-El’ (ook v. 26 en XXI 2) is inderdaad het huis Gods, het heiligdom van de verbondsark op de ‘Mispa’ van Silo; de naam ‘Beth-El’ in dezen zin wijst, evenals ‘ham-Mispa’, op een oude bron, zeker vóór Jeroboam; zie noot 2 en de Inleiding blz. 158, 3o.</note>, dat is naar Silo, en zij raadpleegden God en zeiden: Wie zal in ons leger aan het hoofd staan van den strijd tegen de kinderen van Benjamin<note n="1132">Hebr. ongeveer als I 1: ‘Wie zal (onder) ons het eerst optrekken ten strijd met de kinderen van Benjamin?’ Het antwoord luidt hier: ‘Juda het eerst’, en I 2: ‘Juda zal optrekken’. De Septuag. schijnt echter onzen tekst gelezen te hebben: ‘Juda zal het eerst optrekken’, wat waarschijnlijk de oorspronkelijke lezing is. In I 2 heeft het antwoord den zin, dat Juda het eerst zijn grondgebied zou gaan veroveren (zie ald. v. 3 volg.); sommigen verklaren het ook hier zoo, dat Juda ‘het eerst’, nl. alleen, zou optrekken, anderen dat Juda aan het hoofd der onderneming zou staan. De laatste zin schijnt ons geenszins onmogelijk; het met ‘het eerst’ vertaalde woord ‘battechilla’ heeft volkomen dezelfde beteekenis als het woord ‘barisjona’, dat b.v. Num. X 13 en 14 (ook bij ‘Juda’) zeker ‘aan het hoofd’ (‘in de voorhoede’) beteekent. Dat later Juda niet meer genoemd wordt, is bij dezen zin geen bezwaar. De voorstanders van de eerste verklaring beschouwen v. 18 meestal als eene glosse, aan I 1-2 ontleend en ingevoegd door iemand die wegens v. 23 en 27 ook aan het begin van den krijgstocht eene orakelspreuk noodig achtte, en dan natuurlijk, evenals daar, te ‘Bethel’. Sommigen vermoeden dat hier het raadplegen Gods wel tot het oorspronkelijke verhaal behoort, maar dat de vraag en het antwoord vroeger anders luidden en vervangen zijn door eene navolging van I 1-2. Ook bij de tweede verklaring kan men nog het bezwaar inbrengen, dat de glossator, die in v. 27 Bethel trachtte te verklaren, zulks wel reeds hier (v. 18) zou hebben gedaan zoo hij dezen tekst (met Bethel) reeds vóór zich had gehad; doch zie XXI noot 18. Ook het afwijkende ‘Elohim’ God (v. 18 a), in plaast van ‘Jahwe’ (v. 23 en 27, ook I 1), kan aan een laten tijd doen denken, toen men dat woord gaarne bezigde (zie de Inleiding blz. 158, 2o); eenigen vermoeden echter juist eene oude (‘elohistische’) bron.</note>? En de Heer antwoordde hun: Juda zij uw aanvoerder.</verse> 
<verse osisID="Judg.20.19"> En den volgenden morgen maakten zich de kinderen van Israël terstond op en legerden zich bij Gabaä<note n="1133">Gabaä (zie XIX noot 19) was omstreeks 7 uur gaans van Silo verwijderd, zoodat men in den middag daar zal zijn aangekomen. Men behoeft niet aan te nemen dat de geheele strijdmacht van Israël te gelijk is uitgetrokken (al heeft de Septuag. ook: ‘alle manschappen’) noch dat er reeds op denzelfden dag slag geleverd is. De Israëlieten legerden zich, d.i. sloegen een legerplaats op, waarschijnlijk op een tamelijken afstand van de stad (wellicht ten Z.W. van Rama, waar later ook Titus legerde), en van daar trokken zij uit (v. 20) om de stad aan te vallen; die legerplaats wordt ook v. 33 bedoeld met ‘hunne plaats’. Het hoofdkwartier van Israël was bij Silo; vgl. Jos. X 21 met v. 7 (9) en 43 (15).</note>;</verse>
<verse osisID="Judg.20.20"> en van daar trokken zij ten strijde tegen Benjamin uit en begonnen de stad te belegeren<note n="1134">Van de tweede helft van het vers is de zin naar den grondtekst: ‘en de manschappen van Israël rukten in slagorde tegen hen op naar Gabaä’.</note>.</verse>
<verse osisID="Judg.20.21"> Doch de kinderen van Benjamin trokken uit Gabaä en doodden op dien dag van de kinderen van Israël twee-en-twintig duizend man<note n="1135">Het schijnt dat de Benjaminieten een plotselingen uitval deden uit Gabaä en ontsteltenis brachten onder de Israëlieten, zoodat dezen zonder strijd zich terugtrokken, vgl. v. 32 en 39. Het getal der neergevelde Israëlieten, twee-en-twintig duizend, schijnt echter veel te groot, vgl. XII noot 12. Door den volksmond en door idealistische bewerkers of afschrijvers worden, vooral bij de Oostersche volkeren, de getallen gaarne overdreven om een verhaal sterker sprekend te maken en om de strekking ervan duidelijker te laten uitkomen. Op welke wijze zulke getallen in den tekst konden komen, zien wij nog I Reg. VI 19 (zie noot 15 ald.). Hier achten wij b.v. een getal 22 veel waarschijnlijker dan 22,000 en we zouden ook v. 25 veel liever 18 dan 18,000 lezen (vgl. Jos. VII 5); het woordje eleph (duizend) kan gemakkelijk door gemelde invloeden in den tekst zijn gekomen. Voor de moreele strekking van het verhaal vond men de getallen 22 en 18 te klein, vooral omdat er bij het derde treffen nog dertig Israëlieten sneuvelden (v. 31 en 39). De Israëlieten waren tegen hun broederstam ten strijde getrokken zonder eerst boete te doen voor eigen zonden, zelfs, naar het schijnt, zonder den Heer te raadplegen, althans aangaande zijnen wil betreffende den oorlog of aangaande den uitslag (zie noot 22); zij moesten op gevoelige wijze leeren dat het niet aanging zoo maar een broederstam uit te roeien, als ware het een der Chanaänietische volken, tot welker uitroeiing God zijne hulp beloofd had. Dáárom verloren zij manschappen, nog vóór den strijd, en voelden zij zich den moed ontzinken bij den onstuimigen aanval der dappere en krijgshaftige Benjaminieten. Om die strekking van het verhaal beter te doen uitkomen, heeft men van de eenheden der getallen van gesneuvelden bij de eerste twee gelegenheden duizendtallen gemaakt, terwijl men het getal 30 van de onmiddellijk vóór de overwinning gevallenen onveranderd liet wegens de daaraan voorafgegane boetedoening en behoorlijke raadpleging Gods (v. 26-28). Eenigszins verdacht schijnen zelfs de cijfers 22 en 18 (zoowel eenheden als duizendtallen) wegens hunne som 40, een zeer algemeen en dikwijls onbepaald getal, dat hier in twee ongelijke helften verdeeld verschijnt, terwijl zij daarenboven met het nakomende 30-tal de evenzeer opmerkelijke som 70 vormen. - Dat ons verhaal, wat de kern betreft, historisch is, lijdt geen twijfel; doch het verhaal zooals het daar ligt - feitelijke moeilijkheden niet tellend en bij alle kleine bijzonderheden, waartoe het soms afdaalt, toch de zeer gewenschte vermelding van belangrijke zaken verwaarloozend - schijnt overeenkomstig den aard der oude verhalen, waaronder het gerangschikt moet worden, niet bepaald aanspraak te willen maken op volkomen geschiedkundige waarheid wat de voorstelling in bijzonderheden of de inkleeding der feiten betreft. Ook zulk een verhaal nu met blijkbaar godsdienstige en zedelijke strekking (hier strafbaarheid der zonde en van deelneming daaraan, noodzakelijkheid van gebed en verootmoediging) is een geinspireerden schrijver geenszins onwaardig.</note>.</verse> 
<verse osisID="Judg.20.22"> Wederom stelden de kinderen van Israël, steunende op hunne dapperheid en hun getal, het leger op dezelfde plaats in slagorde, waar zij te voren gestreden hadden<note n="1136">Naar den grondtekst luidt dit vers: ‘Doch het volk (glosse), de manschappen van Israël vermanden zich en stelden zich weder in slagorde op dezelfde plaats, waar zij zich den eersten dag geschaard hadden’. Het tweede treffen had derhalve op een anderen dag plaats (vgl. v. 24 en 25 Hebr.), naar allen schijn daags na het eerste. Zij hadden dus in de nabijheid van Gabaä des nachts gelegerd (vgl. noot 23); doch de schrijver van v. 23 laat hen nog eerst ‘opgaan’ naar Jahwe's heiligdom. Misschien is de bedoeling van v. 22, dat zij zich in de legerplaats den volgenden dag in slagorde stelden, van waar zij dan volgens v. 24 weder naar Gabaä oprukten. Doch het geheele v. 22 zou wegens v. 24 kunnen gemist worden en als glosse beschouwd.</note>.</verse>
<verse osisID="Judg.20.23"> Evenwel togen zij eerst op en weenden voor den Heer tot aan den nacht<note n="1137">Hebr.: ‘En de kinderen van Israël gingen op en weenden voor het aangezicht van Jahwe (vgl. Num. XXV 6) tot aan den avond’. De schrijver van dit vers acht het niet noodig te zeggen dat zij ‘opgingen’ naar ‘Bethel’ (v. 18, 26 en XXI 2), - dat sprak volgens hem van zelf; heel natuurlijk is deze weglating zoo hij (geen acht slaand op den afstand tusschen Gabaä en Silo) den elders in het verhaal voorkomenden naam als ‘huis Gods’ opvatte. Het vers past hier echter - na v. 22 - niet. En zoo men het er vóór plaatst of v. 22 laat vervallen, past het toch slecht bij den uitslag der tweede ontmoeting, die weinig in overeenstemming is met het antwoord des Heeren: Trekt tegen hen op (wat daarop nog volgt is toevoegsel van de Vulg.), terwijl er voor de nederlaag geene reden wordt vermeld (in tegenstelling met Jos. VII); bovendien onderstelt v. 22 (zoo het oorspronkelijk is) geen voorafgegane raapleging Gods. Het schijnt dat v. 23 bijgevoegd is door iemand, die de Israëlieten niet gaarne zonder uitdrukkelijke goedkeuring van Jahwe ten tweeden male tegen Benjamin liet optrekken, doch dan, met het oog op de gevolgde nederlaag, iets zoowel aan de boetedoening (offers, v. 26) als aan de godspraak (belofte der overwinning, v. 28) moest laten ontbreken, terwijl hij zoo tevens meende te verklaren waarom de tweede nederlaag kleiner was dan de eerste, aan welke geen boete en geen bevel des Heeren was voorafgegaan: blijkbaar rabbijnsche denkbeelden. Vermoedelijk was het vers een randbemerking, die door een afschrijver te verkeerder plaatse in den tekst is gebracht. Als ernstig bezwaar tegen de opvatting van ‘Bethel’ als beth-El (om den afstand tusschen Gabaä en Silo) kan dit vers derhalve niet worden aangevoerd. Zie ook noot 29. Wegens de overeenkomst met dit gedeelte van ons verhaal leze men hierbij Jos. VII 1-9.</note>; en zij raadpleegden Hem en zeiden: Moet ik verder nog ten</verse> 
<verse osisID="Judg.20.1">strijde trekken tegen mijne broeders de kinderen van Benjamin, of niet? En Hij antwoordde hun: Trekt tegen hen op en gaat den strijd aan!</verse>
<verse osisID="Judg.20.24"> En toen de kinderen van Israël den tweeden dag tegen de kinderen van Benjamin voorwaarts waren getrokken ten strijde,</verse>
<verse osisID="Judg.20.25"> deden de kinderen van Benjamin een uitval uit de poorten van Gabaä, en zij stormden hun te gemoet en richtten zoo groot eene slachting onder hen aan, dat zij achttien duizend mannen, die het zwaard voerden, ter aarde velden<note n="1138">Hebr.: ‘.... uit Gibea den tweeden dag, en zij velden van de kinderen van Israël nog 18,000 man ter aarde, altemaal het zwaard voerende’.</note>.</verse>
<verse osisID="Judg.20.26"> Daarom begaven zich alle kinderen van Israël naar het huis Gods<note n="1139">Hebr.: ‘En alle kinderen van Israël en al het volk (d.i. het krijgsvolk) gingen op en kwamen naar Beth-El’. Het is niet onmogelijk dat het leger ditmaal werkelijk naar Silo is teruggetrokken. Het kan daar in den avond of des nachts zijn aangekomen en den volgenden dag (tot den avond) bij het heiligdom gebleven zijn. Ook Fl. Josephus (die de Israëlieten naar ‘het nabijgelegen Bethel’ laat vluchten) stelt de boetedoening op ‘den volgenden dag’. Tegen den morgen van den derden dag kunnen zij dan weder naar Gabaä zijn opgetrokken. Wie ‘alle kinderen van Israël’ en ‘al het volk’ (dit laatste is naar de Septuag. niet zeker) liever als voorstelling en opsmukking van een bewerker of glossator aanziet, kan aannemen dat een bode het bericht der (dubbele) nederlaag naar Silo bracht, dat de daar nog verblijvende Israëlieten de vermelde boetplegingen verrichtten en dat het leger bij Gabaä ook weder door een bode van Silo uit bemoedigd werd om den strijd te hervatten. Vgl. hierbij I Reg. IV 3-5, waar het verhaal evenmin dien afstand zou doen vermoeden, en v. 12 ald. Men kan ook aannemen dat een gedeelte der krijgsmacht in het kamp bij Gabaä gebleven is of dat meerdere dagen tusschen de twee laatste krijgsverrichtingen zijn verloopen. Op deze wijze zou de afstand tusschen Gabaä en Silo ook geen bezwaar opleveren tegen den inhoud van v. 23; doch de echtheid van dit vers is om andere redenen twijfelachtig.</note>, en zij zaten te weenen voor het aangezicht des Heeren, en zij vastten dien dag tot aan den avond en droegen Hem<note n="1140">De grondtekst herhaalt hier de formule ‘voor het aangezicht van Jahwe’, waardoor de tegenwoordigheid der ark wordt aangeduid; zie de Inl. blz. 152 en Lev. I 5 met noot 8 ald. Voor brandoffers zie Lev. I noot 3 en 7, voor vredeoffers ald. III noot 1 en VII noot 8.</note> branden vredeoffers op,</verse>
<verse osisID="Judg.20.27"> en zij ondervroegen Hem aangaande hunnen toestand. Te dien tijde was daar de verbondsark Gods,</verse>
<verse osisID="Judg.20.28"> en Phineës, de zoon van Eleazar, den zoon van Aäron, was gesteld over het huis. Zij raadpleeg-</verse> 
<verse osisID="Judg.20.1">den dan den Heer en zeiden<note n="1141">Hebr.: 27. ‘En de kinderen van Israël raapleegden Jahwe, en dáár was de verbondsark Gods in die dagen, 28. en Phineës, de zoon van Eleazar, den zoon van Aäron, stond vóór zijn (Gods) aangezicht in die dagen, - zeggende’ enz. Dit ‘zeggende’ sluit aan bij v. 27 a (na ‘Jahwe’), niet bij ‘stond’ enz.; want deze laatste uitdrukking wil zeggen: Phineës bekleedde te dien tijde het hoogepriesterlijk ambt, zie Deut. X 8. De geheele zin v. 27 b-28 a is blijkbaar een later ingeschoven tusschenzin van de hand van iemand die ‘Bethel’ voor de stad van dien naam aanzag, doch voor de hier vermelde godsdienstige handelingen de ark en den hoogepriester (terecht) noodzakelijk achtte. Dat Phineës (zie Exod. VI 25; Num. XXV 7 volg., XXXI 6; Jos. XXII 13 volg., XXIV 33) te dien tijde hoogepriester was, kàn waar zijn en op overlevering berusten. Phineës kan tot omstreeks 40 jaar na den dood van Josue geleefd hebben; doch zie de Inl. blz. 132.</note>: Moeten wij verder nog ten strijde uittrekken tegen onze broeders de kinderen van Benjamin, of er van afzien? En de Heer gaf hun ten antwoord: Trekt op, want morgen zal Ik hen overleveren in uwe handen<note n="1142">In den grondtekst is de vraag in het enkelvoud gesteld (‘Moet ik.... tegen de kinderen van Benjamin, mijnen broeder....’), het antwoord in enkel-èn meervoud (‘En Jahwe zeide: Trekt op, want morgen zal Ik hem in uwe (enkelv.) handen geven’).</note>.</verse>
<verse osisID="Judg.20.29"> Toen legden de kinderen van Israël rondom de stad Gabaä<note n="1143">Hebr.: ‘tegen Gibea rondom’. De zin van rondom zou kunnen zijn, dat deze afdeeling de stad moest omtrekken, doch het woord (vgl. VII noot 15) schijnt eene glosse te zijn, ingevoegd wegens het meervoud ‘hinderlagen’ (Hebr.); van meerdere hinderlagen is in 't vervolg geen sprake en daar staat ook telkens het enkelvoud. Het meervoud staat echter ook elders wel voor één troep in hinderlaag; zoo Jos. VIII 4, terwijl in het voorafgaande en volgende het enkelvoud staat. Men leze dit hoofdstuk van Jos., waarmede ons verhaal veel overeenkomst heeft.</note> troepen in hinderlaag,</verse>
<verse osisID="Judg.20.30"> en ten derden male<note n="1144">Hebr.: ‘den derden dag’, waarschijnlijk met het oog op de twee vroegere dagen, waarop een treffen had plaats gehad; doch ook de derde dag na de laatste nederlaag zou (althans oorspronkelijk) kunnen bedoeld zijn.</note> lieten zij, als de eerste en tweede maal, het leger tegen Benjamin oprukken<note n="1145">Hebr.: ‘trokken de kinderen van Israël op tegen de kinderen van Benjamin, en zij stelden zich tegen Gibea op, evenals de andere keeren’. - Tusschen v. 30 a en b in, d.i. na Benjamin, zouden wij gaarne v. 34 a (Hebr.) lezen: ‘En er kwamen tegenover Gibea tien duizend uitgelezen mannen uit geheel Israël’; vervolgens: ‘en (dezen) stelden zich’ enz. Uit v. 33 a valt op te maken dat niet het geheele leger tegen Gabaä was opgetrokken (zie noot 40); van de afdeeling ‘uitgelezen mannen’ nu, die naar de stad was uitgezonden, behoort op eenige wijze melding te zijn gemaakt. Zie verder noot 39 en 43.</note>.</verse>
<verse osisID="Judg.20.31"> Doch de kinderen van Benjamin kwamen ook stoutmoedig uit de stad rukken, en hunne vijanden gingen op de vlucht, en zij achtervolgden dezen vrij verre, zoodat zij er eenigen van hen wondden, evenals den eersten en den tweeden dag, en insloegen op degenen die langs de beide wegen vluchtten, van welke<note n="1146">Hebr.: ‘En de kinderen van Benjamin trokken uit, het krijgsvolk te gemoet - zij waren gescheiden van de stad’ (te vroege bemerking, die v. 32 b en v. 36 b moet voorbereiden) - ‘en zij begonnen onder het volk verslagenen te maken, als de vorige malen, op de wegen, van welke’ enz.</note> de eene naar Bethel ging en de andere naar Gabaä, en zoo velden zij ongeveer dertig man ter neer<note n="1147">Hebr. (na Gabaä): ‘op het veld, ongeveer dertig man van Israël’. De dertig man hinken na en schijnen aan v. 39 ontleend. Daar hier van vluchten (Vulg.) nog geen sprake is, schijnt ook het voorafgaande op de wegen enz. een vervroegde glosse op v. 32 en v. 39 te zijn, hier ingevoegd om het ‘verslagenen maken’ te verklaren wegens de gelijkenis met v. 21 en v. 25; de wegen zijn de in v. 32 bedoelde. De schrijver van deze bemerking kende blijkbaar de plaatselijke gesteldheid van het terrein. Wanneer Gabaä het tegenwoordige Schafat of Tel-el-Foel is (zie XIX noot 19), dan kan er niet gesproken worden van twee wegen; want dan moest de weg bedoeld zijn, die langs Gabaä naar Bethel liep, en het is onzinnig de twee tegenovergestelde richtingen van denzelfden weg ‘twee wegen’ te noemen. Men stelt daarom verandering van ééne letter voor en leest Gibeʽona (‘naar Gabaon’) in plaats van Gibeʽatha (‘naar Gabaä’), terwijl men Gabaon gewoonlijk vereenzelvigt met het tegenwoordige ed-Dzjib. Ten N. van Tel-el-Foel gaat een weg links van dien naar Bethel af in de richting van ed-Dzjib; dat zou dan de weg ‘naar Gabaon’ zijn. Ook wordt de groote weg naar Bethel bij Tel-el-Foel gesneden door een pad, dat naar Nebi Samwil leidt, waar sommigen Gabaon plaatsen. Indien echter Gabaä zelf bij Nebi Samwil lag, dan is de lezing naar Gabaä onberispelijk, want dan is de weg naar Gabaä een andere dan die naar Bethel; het standpunt van den schrijver is dan het kruispunt der twee wegen. Voor degenen, die aannemen dat Gabaon en Gabaä dezelfde plaats is, heeft ook de lezing ‘naar Gabaä’ geen moeilijkheid, hetzij men die stad bij ed-Dzjib of bij Nebi Samwil plaatst. In deze streek vindt men een groot vlak terrein (bij het Wadi-ed-Doemm), het dan in den tekst bedoelde veld. - De lezing ‘naar Gabaä’ pleit niet voor de vereenzelviging van Gabaä met Schafat of Tel-el-Foel; zij wordt nochtans door alle teksten betuigd en het is niet waarschijnlijk dat Joodsche afschrijvers, die de streek kenden, ze zouden behouden hebben indien ze geen zin had. - Sommigen vermoeden dat het tegenwoordige Gebaʽ (Dzjebaʽ), ten N.O. van Tel-el-Foel, bedoeld is (zie I Reg. XIII noot 20 en XIV noot 4); doch in dat geval zou men verwachten dat de schrijver daarvan een nadere aanduiding had gegeven om het van Gabaä te onderscheiden, want ‘Gibeʽah’ (Gabaä) is slechts de vrouwelijke vorm van ‘Gebaʽ’ en de twee namen worden meer dan eens met elkander verwisseld (vgl. bv. noot 12).</note>.</verse>
<verse osisID="Judg.20.32"> Want zij dachten dat dezen naar gewoonte terugweken<note n="1148">Hebr.: ‘En de kinderen van Benjamin zeiden (d.i. dachten): Geslagen zijn zij vóór ons gelijk vroeger’. Ook dit is waarschijnlijk eene glosse (uit v. 39) in verband met de voorafgaande.</note>. Doch met opzet veinsden zij te vluchten, met het plan om hen van de stad af te lokken en, schijnende te vluchten, hen op gemelde wegen te brengen<note n="1149">Hebr.: ‘En de kinderen van Israël hadden gezegd: Laten wij vluchten en hem (den vijand) aflokken van de stad, de wegen op’. Bij weglating der vermoedelijke glossen en verplaatsing van v. 34 a luidt het voorafgaande in goed zinverband aldus: 30 a. ‘En de Israëlieten trokken den derden dag tegen de Benjaminieten op. 34 a. En er kwamen tegenover Gabaä tien duizend uitgelezen mannen uit geheel Israël. 30 b. En zij stelden zich tegen Gabaä in slagorde als de vorige keeren. 31 a. En de Benjaminieten trokken uit, het leger te gemoet, afgescheiden van de stad (kan zeer goed gemist worden, zie noot 36), en begonnen eenigen van het krijgsvolk neer te vellen evenals vroeger. 32. Toen dachten de Benjaminieten: zij lijden voor ons de nederlaag zooals de vorige malen. De Israëlieten nu hadden afgesproken: Laten wij vluchten en hen van de stad aflokken, de wegen op’. De laatste zin staat minder in verband met het voorafgaande - want vóórdat zij vluchten wordt er nog heftig gestreden (v. 34 b) - dan met het volgende, dat er door wordt ingeleid; v. 34 b zet het verhaal van v. 31 voort. Zie verder noot 47.</note>.</verse> 
<verse osisID="Judg.20.33"> Derhalve braken alle kinderen van Israël op uit hunne stellingen<note n="1150">Hebr.: ‘En alle manschappen van Israël braken op van hunne plaats’. Hier wordt niet gesproken van de afdeeling (der tienduizend), die in gevecht gewikkeld was, maar van het gros des legers (‘alle’ manschappen), en de ‘plaats’, vanwaar zij opbraken (eigenlijk opstonden), kan geene andere zijn dan die waar zij lagen, nl. de legerplaats op een afstand van Gabaä (zie noot 23). Vermoedelijk was dit opbreken al te voren geschied; men kan dan ook vertalen: ‘waren opgebroken’. Men deed dit om den vijand zooveel verder van de stad af te lokken en overmoediger te maken. De plaats, waar het leger zich nu opstelde, zal in de richting der terugtrekkende Israëlieten en der hen achtervolgende Benjaminieten gelegen hebben.</note> en zij schaarden zich in slagorde op eene plaats, die Baälthamar<note n="1151">Hebr. eenvoudig: ‘en stelden zich op te (d.i. bij) Baäl-Tamar’ (de ‘Baäl van den Palmboom’). De volle naam zal geweest zijn ‘Beth-Baäl-Tamar’, zie III noot 7. Eusebius en Hiëronymus kennen in die streek een Bethamari of Besthamar, d.i. Beththamar. Men zoekt de plaats in het ten N.O. van Tel-el-Foel gelegen Wadi Zamri (‘dal van Zamri’) en meent het terug te vinden in de ruïnen van den heuvel Ras-et-Tawil (¾ uur van Tel-el-Foel); beide namen kunnen met ‘Thamar’ samenhangen.</note> genoemd wordt. Ook de troepen, die rondom de stad in hinderlaag waren, kwamen allengs te voorschijn</verse>
<verse osisID="Judg.20.34"> en rukten<note n="1152">Hebr.: ‘de in hinderlaag liggende afdeeling van Israël (rondom de stad is toevoegsel van de Vulg.) kwam te voorschijn van hare plaats’. Voor het volgende aan de westzijde der stad heeft de grondtekst mim-maʽarêh Gabaʽ. Het woord maʽarêh komt elders niet voor en is zeer verdacht, de beteekenis onzeker. Sept. A. las evenals Vulg. mim-maʽarab (‘van ten westen’); deze lezing, door velen aangenomen, is niet onwaarschijnlijk, doch het is dwaas om dan Gebaʽ (op het eind van den zin ‘Gabaʽ’ uitgesproken) voor den naam eener andere stad (Dzjeba, zie noot 37) aan te zien, die zeker meer dan een uur gaans verwijderd was van Gabaä, dat na het uittrekken der Benjaminieten door de daarbij (v. 29) in hinderlaag liggenden moest worden overrompeld (v. 37). Anderen lezen met de Syrische vertaling mim-mʽarath (waarvoor men ook het meervoud mʽaroth zou kunnen lezen): ‘uit de grot (grotten) van Geba’ (Gabaä?). Anderen vermoeden mim-maʽbarah (‘uit den bergpas’). Men zou ook kunnen lezen mê-ʽarabah (‘uit het steppenland’), d.i. de zeker in de nabijheid liggende ‘woestijn van Gabaon’ (II Reg. II 24), v. 31 het ‘veld’ genoemd. Wij vermoeden echter eer de lezing mim-maʽaleh: ‘van den opgang (de helling) van Gabaä’; vgl. II Reg. XV 30: de ‘helling van den Olijfberg’.</note> aan de westzijde der stad op. Maar ook nog tien duizend andere mannen uit geheel Israël daagden de inwoners der stad ten strijde uit<note n="1153">De opvatting der Vulg. komt niet overeen met het overleg der Israëlieten om terug te trekken; in den grondtekst is dan ook van andere mannen geen sprake, evenmin als van uitdagen. Dat de uit de hinderlaag komenden den strijd zouden aan binden met de Benjaminieten buiten Gabaä, past niet bij het plan, dat zij de stad zouden overvallen terwijl de van de stad weggelokte vijand de Israëlieten vervolgde. Dat zij de enkele wellicht in de stad gebleven Benjaminietische krijgslieden zouden uitdagen, lag evenzeer buiten het plan en is geen krijgstactiek. De zin behoort hier derhalve niet tehuis, maar bij v. 30. Hij is hier geplaatst door iemand die het volgende ‘hevig worden’ van den strijd niet begreep na het melding maken van de geveinsde vlucht, en die bij vergelijking met v. 20 en v. 24 oordeelde dat deze zin in v. 30 goed kon gemist worden; òf de zin is eenvoudig eene glosse ter verklaring van den hierop volgenden strijd (tienduizend nominaal getal voor een ‘sterke legermacht’); doch dit laatste is wegens de in noot 35 genoemde reden niet waarschijnlijk.</note>. En de strijd werd hevig tegen de kinderen van Benjamin, terwijl dezen niet begrepen dat het onheil hen van alle kanten genaakte<note n="1154">Hebr.: ‘En de strijd werd hevig en genen wisten niet dat het onheil hen genaakte’. Hier sluit het verhaal weer aan bij v. 31, doch met toespeling op het tusschenliggende. Het schijnt dat de Israëlieten al strijdende terugtrokken en zoo de Benjaminieten ongemerkt al verder van de stad afbrachten; vgl. v. 36 b dat hierop moet volgen. Zie verder noot 47.</note>.</verse>
<verse osisID="Judg.20.35"> En de Heer versloeg hen vóór de kinderen van Israël, en dezen doodden van hen op dien dag vijf-en-twintig duizend en honderd man, altemaal krijgsmannen en het zwaard voerende<note n="1155">Dit vers met v. 36 a loopt het (tot v. 47) volgende verhaal vooruit en geeft daarvan de slotsom; het is blijkbaar een later aangebrachte bemerking naar aanleiding van v. 34 b: deze (naar des glossators meening) nieuwe strijd beteekende de kentering van het krijgsgeluk en het begin der overwinning. Het getal is afgeleid uit die van v. 15 (16) en v. 47 (zie noot 17 en 18); de bedoeling is waarschijnlijk: meer dan 25,000 man (vgl. XVI 5 en XVII 2 met de aanteekeningen). Het vers is een parallel van v. 46, doch het daar gegeven getal was den glossator niet nauwkeurig genoeg. Zie ook noot 46.</note>.</verse>
<verse osisID="Judg.20.36"> Toen nu de kinderen van Benjamin zagen dat zij de nederlaag leden, begonnen zij te vluchten<note n="1156">Hebr.: ‘En de kinderen van Benjamin zagen dat zij geslagen waren’ (begonnen zij te vluchten is toevoegsel van de Vulg. naar v. 42 a). De woorden zijn een vervroegde opmerking, gelijkende op v. 41 b; zij zouden passen achter v. 44 (vgl. het slot van v. 35 en van v. 44). Wellicht zijn zij aan een andere oude bron ontleend, die het verhaal eenigszins anders gaf, en wegens den in v. 34 b vermelden strijd hier bijgevoegd. Om hiermede nog een beter verband te krijgen, laschte een ander v. 35 in, doch deze glossator bemerkte niet dat het dwaas was om den tekst van de nog overgebleven 600 man te laten zeggen: ‘de kinderen van Benjamin zagen dat zij verslagen waren’.</note>. En de kinderen van Israël, dit bemerkende, gaven hun gelegenheid om te vluchten, opdat zij op de gereed liggende troepen zouden stooten, die zij bij de stad in hinderlaag hadden gelegd<note n="1157">Hebr.: ‘En de kinderen van Israël lieten plaats voor Benjamin, want zij vertrouwden op de afdeeling, die zij tegen Gibea in hinderlaag hadden gelegd’, - niet met het doel dat de Benjaminieten daarop zouden stooten, maar opdat deze afdeeling de stad zou overvallen terwijl de Benjaminieten zich al verder van de stad verwijderden; zie noot 43. Na v. 32 (zie noot 39) luidt de samenhangende tekst aldus: 33. ‘En het geheele leger van Israël brak op en stelde zich in slagorde bij Baäl-Tamar. De Israëlietische afdeeling echter, welke in hinderlaag was, kwam te voorschijn van hare plaats aan de helling (?) van Gabaä. 34 b. Intusschen werd de strijd (v. 31) hevig, terwijl de vijand het onheil niet vermoedde, dat hem dreigde. 36 b. Toen weken de Israëlieten voor Benjamin, in vertrouwen op de afdeeling’ enz.</note>.</verse>
<verse osisID="Judg.20.37"> Dezen nu waren plotseling uit hunne schuilplaatsen opgestaan, en terwijl Benjamin aan die hem versloegen den rug toekeerde, trokken zij de stad binnen en sloegen haar met de scherpte des zwaards<note n="1158">Hebr.: ‘En de troep in hinderlaag deed ijlings een aanval op Gibea: en de troep rukte op (past beter vóór den “aanval”) en sloeg de gansche stad met het scherp van het zwaard’.</note>.</verse>
<verse osisID="Judg.20.38"> De kinderen van Israël hadden echter met degenen, die zij in hinderlaag hadden gelegd, de afspraak gemaakt, dat dezen, na de stad te hebben ingenomen, vuur zouden ontsteken<note n="1159">Door de stad in brand te steken; vgl. Jos. VIII 8, 19 volg. De Vulg. vertaalt dit vers vrij, doch geeft den zin van den grondtekst goed terug.</note>, om zoo door den omhoogstijgenden rook te beduiden dat de stad was ingenomen.</verse>
<verse osisID="Judg.20.39"> Toen dan de kinderen van Israël, die in het gevecht gewikkeld waren, dit bemerkten (want de kinderen van Benjamin dachten dat zij vluchtten, en zij achtervolgden hen op de hielen, zoodat zij dertig man van hun leger neervelden<note n="1160">Hebr.: ‘En de manschappen van Israël keerden zich om in den strijd (d.i. veinsden te vluchten), en Benjamin begon verslagenen te maken onder Israël's manschappen, ongeveer dertig man, want zij zeiden (dachten): Voorwaar, verslagen is hij vóór ons als in den vroegeren strijd’ (vgl. 31 b-32 a). De Vulg. geeft ten naaste bij den zin. De ‘verslagenen’ kunnen anderen zijn dan die van v. 31 a (vgl. noot 37), doch daar kunnen de onzen ook reeds proleptisch bedoeld zijn.</note>,</verse>
<verse osisID="Judg.20.40"> en toen zij als eene zuil van rook uit de stad zagen opstijgen, terwijl ook Benjamin, omziende, ontwaarde dat de stad genomen was en de vlammen ten hemel stegen,</verse>
<verse osisID="Judg.20.41"> keerden zij, die eerst geveinsd hadden te vluchten, zich om en boden krachtig wederstand<note n="1161">De grondtekst heeft alleen: ‘de manschappen van Israël keerden zich om’. Ook van v. 40 geeft de Vulg. een vrije vertaling naar den zin. Het volgende gedeelte van v. 41 luidt naar het Hebr.: ‘en de manschappen van Benjamin werden door schrik bevangen, want zij zagen dat het ongeluk hen trof’. Van hunne vlucht spreekt dan v. 42: ‘En zij wendden zich om voor de manschappen van Israël in de richting der woestijn’.</note>. Zulks ziende sloegen de kinderen van Benjamin op de vlucht</verse>
<verse osisID="Judg.20.42"> en begonnen den weg naar de woestijn<note n="1162">Oostwaarts (v. 43), dus op Jericho aan. In noordelijke richting werd hun de vlucht belet door de Israëlietische legermacht, die zij achtervolgd hadden (noot 37), terwijl zij ten westen en ten zuiden van uit Gabaä bedreigd werden (v. 42 b). Op hunne vlucht in oostelijke richting stootten zij echter op het leger bij Baälthamar (v. 33), zoodat ook daar, zooals het volgende zegt, ‘de strijd hen vervolgde’ (Hebr.). Het laatste gedeelte van het vers, dat in den grondtekst onduidelijk en bedorven is, wordt door de Vulg. goed weergegeven en luidt verbeterd: ‘en die uit de stad hakten hen in de pan terwijl zij ingesloten waren’ (eigenlijk ‘in het midden’, nl. tusschen de Israëlietische legermachten, Vulg. v. 43 aan beide zijden, zie ook de volgende noot). Vgl. Jos. VIII 22.</note> in te slaan, terwijl ook daar hunne vijanden hen achtervolgden; daarenboven rukten ook degenen, die de stad in brand hadden gestoken, tegen hen op.</verse>
<verse osisID="Judg.20.43"> En zoo geschiedde het, dat zij aan beide zijden door de vijanden werden neergeveld<note n="1163">Het Hebr. heeft slechts: ‘Zij omsingelden Benjamin’. In plaats van kitteroe las echter de Septuag. kárethoe (of een anderen vorm van karath): ‘zij verpletterden’, wat ook de Vulg. schijnt gelezen te hebben. Wij trekken bij dit met het voorafgaande onverbonden werkwoord de onverstaanbare Waw op het einde van het voorafgaande woord bethôkhô (‘in zijn midden’), die door anderen geschrapt wordt, en lezen dan (met invoeging van een Jod) wajjikhretoe: ‘en zij verpletterden’, wat ook de Septuag. kan gelezen hebben, die den zin met ‘en’ begint.</note>, en de stervenden kregen geen kwartier. Zij vielen en werden neergehouwen aan de oostzijde der stad Gabaä<note n="1164">De grondtekst is bedorven en de vertalingen raden naar den zin. Op ‘Benjamin’ (zie vorige noot) volgt het woord ‘hirdiphoehoe’, bevattende een vorm van het zeer gewone werkwoord radaph (achtervolgen), die nergens anders voorkomt en ook de gewilde beteekenis (‘zij achtervolgden hem’) moeilijk kan hebben. Sept. A las een vorm van het werkwoord raphah en vertaalt alsof er stond leharphêhoe (‘om hem te doen rusten’). Daarop volgt het woord menoecha, dat ‘rust’ of ‘rustplaats’ beteekent; zoo las ook Sept. A. (‘rust’, d.w.z. ‘in ruste’, achter het voorafgaande werkwoord). Sommigen lezen met den gewonen Septuaginta-tekst min-Nocha (Sept. ‘van Noua af’), dat dan eene elders niet genoemde plaats zoude zijn, gelijknamig met Benjamin's zoon Nocha (I Par. VIII 2). Sept. A brengt ons echter tot het vermoeden van een oorspronkelijke lezing lô hirphoehoe menoecha: ‘zij gunden hem geen rust’ (verademing). Voor deze beteekenis van het werkwoord (in hiphil) vgl. I Reg. XI 3. Het suffix (‘hoe’ = hem) als dativus is bij werkwoorden van ‘geven’ niets ongewoons; zoo men verkiest, kan men ook ‘lô hirphoe lahem (hun) of lo (hem) menoecha’ lezen (na het wegvallen der l moest in beide gevallen de tegenwoordige uitgang hw, d.i. ‘hoe’, vóór de m van menoecha ontstaan). Op menoecha volgt hidrikhoehoe, dat eigenlijk ‘zij deden hem treden’ (voerden hem, vgl. Is. XLVIII 17) beteekent en waarvan de zin ‘zij vertraden hem’, dien men er hier aan geven wil, zeer twijfelachtig is. De gewone beteekenis ‘zij voerden hem’ (‘tot tegenover Gabaä’) is niet onmogelijk, maar toch zeer onwaarschijnlijk; men leze dan liever hirdiphoehoe (‘zij achtervolgden hem’). Sept. A las ook hier het werkwoord raphah (‘en zij deden hem rusten’ = wajjirphoehoe: ‘lieten hem los’, vgl. Cant. III 4). Wij beschouwen met anderen het woord als een in den tekst gekomen randschrift ter verbetering of duidelijker schrijving van het aan menoecha voorafgaande woord, in welks corruptie het daarna deelde. Aldus luidt v. 43: ‘En zij verpletterden Benjamin en gunden hem (hun?) geen rust tot tegenover Gabaä, aan den kant van den opgang der zon’ (d.i. ten oosten van Gabaä). Men wenscht hier ‘Gebaʽ’ te lezen in plaats van ‘hag-Gibeʽah’, omdat eene vervolging der Benjaminieten ‘tot tegenover Gabaä’ geen zin zou hebben. Eene vlucht in de richting van Dzjeba is echter o.i. geheel onwaarschijnlijk. Toen de rook uit de stad opsteeg, moeten zij ongeveer ten Z.W. van Rama, dus ten W.Z.W. van Dzjeba (dat ten O. van Rama ligt) geweest zijn. Door de Israëlieten werden zij in zuidelijke en zuidoostelijke richting teruggedreven. Daar raakten zij bekneld tusschen de troepen van Baälthamar en die welke uit Gabaä kwamen. Wat aan de slachting ontkwam, kon slechts in zuidoostelijke richting ontsnappen, tusschen die beide legermachten door, dus ten Z. van Baälthamar. Zij vluchtten op den Jordaan aan, niet in noordoostelijke, maar in zuidoostelijke richting, en kwamen derhalve niet ten oosten van ‘Geba’, maar ‘tegenover Gabaä ten oosten’.</note>.</verse> 
<verse osisID="Judg.20.44"> Zij nu, die terzelfder plaatse gedood werden, waren<note n="1165">Hebr.: ‘En er vielen van Benjamin’.</note> achttien duizend mannen, altemaal zeer kloeke strijders.</verse>
<verse osisID="Judg.20.45"> Toen degenen, die van Benjamin waren overgebleven, dit zagen, vluchtten zij naar de woestijn en begaven zich naar de rots, die den naam Remmon draagt<note n="1166">In den grondtekst luidt dit vers tot hiertoe: ‘En zij keerden zich en vluchtten de woestijn in, naar de rots ha-Rimmôn’. Hierdoor wordt het verhaal van de vlucht uit v. 42 nog even weer opgenomen; zie verder v. 47, waaraan deze woorden schijnen ontleend te zijn.</note>. Van hen ook, die bij die vlucht rondzwierven en in verschillende richtingen gingen, doodden zij vijf duizend man. En toen zij verder wegvloden, zetten zij hen na en doodden nog twee duizend anderen<note n="1167">De Vulg. geeft den zin. Hebr. (na ‘Rimmôn’): ‘En zij hielden eene nalezing van hem op de wegen: vijf duizend man. En zij vervolgden hem tot Gideʽom en versloegen van hem tweeduizend man’. Eene plaats ‘Gideom’ is niet bekend, zooals ook blijkt uit de varianten der vertalingen: Gedan, Gibeon, Gabaä, Galaäd. De Vulg. laat het geheel weg. Sommigen stellen voor om ʽad gideʽam te lezen, inderdaad de meest eenvoudige en de waarschijnlijkste oplossing. Dan luidt de vertaling: ‘en zij vervolgden hem tot hunne uitroeiing toe’; zie XXI 6, waar hetzelfde werkwoord gebruikt wordt (vgl. ook VI noot 13). Er bleven dan ook slechts 600 over. Voor de getallen zie noot 18. Hoewel de schrijver niet zegt dat er op de twee vorige gevechtsdagen ook Benjaminieten gesneuveld zijn, is dit uitteraard toch waarschijnlijk. De getallen zijn groot en rond genoeg om dezen mede te begrijpen; bovendien blijven er van de v. 15 (16) vermelde 25,700 Benjaminieten nog 100 over, die hier niet uitdrukkelijk in rekening zijn gebracht.</note>.</verse>
<verse osisID="Judg.20.46"> En zoo bedroeg het getal van allen, die van Benjamin op verschillende plaatsen<note n="1168">In plaats van op verschillende ptaatsen heeft de grondtekst: ‘te dien dage’.</note> gevallen waren, vijf-en-twintig duizend, zeer krijgshaftige strijders.</verse> 
<verse osisID="Judg.20.47"> Aldus bleven er van het geheele getal van Benjamin nog zes honderd mannen over, die hadden kunnen ontkomen en naar de woestijn konden vluchten<note n="1169">Hebr.: ‘En zij keerden zich en vluchtten de woestijn in, naar de rots ha-Rimmôn, zeshonderd man’ (vgl. noot 56). Men kan ook vertalen: ‘En zeshonderd man keerden zich’ enz. Voor rotsen als schuilplaatsen (rotsspelonken), vgl. XV 8; I Reg. XIII 6; Jer. XLVIII 28. De ‘rots ha-Rimmôn’ (d.i. ‘de Granaat-rots’; hierna in ons vers en XXI 13 ontbreekt het lidwoord ha), zoekt men bij het tegenwoordige Rammoen, een kwartier ten N. van Bethel. Evenwel ging de vlucht niet in die richting. Plaatsen met den naam Rimmon komen er in de H. Schrift meerdere voor; ook in het tegenwoordige Palestina is een overeenkomstige Arabische naam niet zeldzaam. Zoo vindt men ongeveer halverwege Jerusalem en Jericho een Wadi-er-Roemmâne (‘Granaatappeldal’); wij beweren niet dat dáár juist de rots Rimmon moet gezocht worden, maar men vluchtte toch in die richting en eene rots in die streken kan zeer goed dien naam gedragen hebben.</note>; en dezen bleven aan de rots Remmon vier maanden.</verse>
<verse osisID="Judg.20.48"> De kinderen van Israël nu keerden terug<note n="1170">‘Tot de kinderen van Benjamin’ (Hebr.) in de andere steden.</note> en doodden al de overblijfselen in de stad, van man tot vee, met het zwaard<note n="1171">Hebr. (met een kleine verbetering): ‘en zij sloegen hen met het scherp van het zwaard, van de stad met mannen af (d.i. steden met kleine bezettingen, door v. 14-15 niet uitgesloten, vgl. Deut. II 34 en III 6) tot het vee toe, alles wat men aantrof’. Op Benjamin werd de ‘ban’ toegepast; zie Jos. VI noot 4.</note>, en alle steden en dorpen van Benjamin verteerde het verzwelgende vuur.</verse>
</chapter>
<chapter osisID="Judg.21">
<title>Hoofdstuk XXI.</title><p>De Israëlieten verbinden zich om aan de overgebleven Benjaminieten hunne dochters niet ten huwelijk te geven (v. 1). Zij treuren echter over het verdwijnen van een stam uit Israël (v. 2-3, 6, 15) en dragen offers op (v. 4). Wie niet geholpen hebben bij de bestraffing van Benjamin, moeten (volgens gelofte, v. 5) gedood worden, namelijk de bewoners van Jabes-Galaäd, aan wie dit vonnis wordt voltrokken en wier dochters aan de Benjaminieten worden gegeven (v. 7-14). Op raad der oudsten worden daarenboven de maagden van Silo door de Benjaminieten geroofd (v. 16-23 a), die daarna weder hunne steden opbouwen en bewonen (v. 23 b). Terrugkeer der Israëlieten naar hunne woonplaatsen (v. 24 a). Er was geen koning in Israël (v. 24 b).</p>
<verse osisID="Judg.21.1"> De kinderen<note n="1172">Hebr.: ‘de manschappen’, d.i. de krijgslieden. Na den verdelgingstocht kwamen de Israëlietische troepen in het legerkamp bij de Mispa van het heiligdom te Silo terug en zwoeren daar, in den roes der overwinning en van het pas voltrokken wraakgericht, aan de ontkomen Benjaminieten, wier schuilplaats hun waarschijnlijk nog onbekend was evenals hun getal, geen dochters ten huwelijk te zullen geven. Deze eed, waarvan v. 18 de formule geeft, laat zich het best op dit oogenblik begrijpen; velen vertalen echter ‘hadden gezworen’ (zie noot 3). - Het doel van dit hoofdstuk, zooals het is samengesteld, is: te verklaren hoe de stam Benjamin nog is blijven bestaan, d.i. hoe aan de overgeblevenen weer vrouwen werden verschaft. Een voldoend en bevattelijk antwoord op deze vraag geeft het blijkbaar oude en goed samenhangende verhaal van v. 15-23. Wanneer men uit het daaraan voorafgaande verhaal (v. 5-14) datgene weglaat wat aan het laatste stuk ontleend schijnt of hierbij beter past, dan blijft over: v. 5, 8-12, 14 b (‘en zij gaven’ enz.). In dit verhaal nu schijnen twee gezichtspunten met elkander verbonden: het voltrekken van den ban aan Jabes-Galaäd en het verschaffen van vrouwen aan de Benjaminieten. Oorspronkelijk schijnt het eerste onafhankelijk van het tweede geweest te zijn; al treurende om de vernietiging van een stam en beraadslagende over de mogelijkheid van herstel, gaat men niet de inwoners eener stad dooden omdat zij aan die vernietiging niet hebben meegedaan, ten einde aldus vrouwen te krijgen voor de overgeblevenen van den uitgeroeiden stam. Ook goedschiks of althans onder bedreigingen had men van de Jabesieten, die niet door een eed gebonden waren, meisjes kunnen verkrijgen. Het schijnt inderdaad dat dat laatste eene der voorstellingen is die aangaande de voorziening in den vrouwennood in omloop zijn geweest; men leze achtereenvolgens v. 1-5 a, 6-9, van v. 10 de woorden ‘men zond daarheen (....dappere mannen?)’ en v. 12-14 (met de lezing in v. 14: ‘de vrouwen die er waren’, zie de noot ald.). Doch deze voorstelling heeft in ons verhaal plaats gemaakt voor die van de feitelijke bestraffing der Jabesieten door aan hen den ban te voltrekken, waarmede men te voren de nalatigen onder eede zou bedreigd hebben, terwijl men bij die strafoefening alleen de maagden zou gespaard hebben om die aan de Benjaminieten te geven. In dit verhaal schijnt het sparen der maagden alléén wederom geen wezenlijk element te zijn (zie noot 15, 16 en 21). De oorspronkelijke voorstelling schijnt te wezen: men maakte vrouwen en meisjes van Jabes-Galaäd buit voor zich zelven, doch gaf ze later aan Benjamin (v. 14, vgl. Num. XXXI 9, 15). Voor de voorstelling, dat alléén de maagden gespaard werden (v. 10-12), vgl. Num. t.a.p. v. 17-18. - De samensteller van dit hoofdstuk heeft verschillende overleveringen en voorstellingen, het onderwerp betreffende, voor ons bewaard en tot een schijnbaar geheel vereenigd volgens gewoonten van zijn tijd en zijn volk. De vraag: in hoever dergelijke verhalen op werkelijke geschiedenis berustten, trachtten de oude schrijvers niet uit te maken en behoefde ook een geïnspireerd schrijver niet te beantwoorden; zie noot 38.</note> van Israël zwoeren ook te Maspha en zeiden: Geen van ons zal aan de zonen van Benjamin eene van zijne dochters tot vrouw geven.</verse>
<verse osisID="Judg.21.2"> En allen<note n="1173">Hebr.: ‘het volk’, d.i. het krijgsvolk.</note> kwamen naar het huis Gods<note n="1174">Hebr. ‘Beth-El’; te Silo is toevoegsel van de Vulg., vgl. XX noot 21. Het weeklagen over het verlies van eenen stam past niet bij den pas afgelegden eed, om aan de overgeblevenen ook geen vrouwen te geven (v. 1), reden waarom men dien eed liever vóór den (laatsten) krijgstocht stelt (zie noot 1). Wij vermoeden veeleer dat v. 2-3 (naar XX 23 en 26, XXI 6 en 15) oorspronkelijk niet in dit verband voorkwam; het stuk dient om v. 5 voor te bereiden als middel om vrouwen te vinden, zooals v. 6-7 ter inleiding van v. 8 volg. strekt.</note> te Silo en zaten tot den avond voor Diens aangezicht, en zij verhieven hunne stem en begonnen te weenen met groot geschrei, zeggende:</verse> 
<verse osisID="Judg.21.3"> Waarom, o Heer, God van Israël, is deze ramp geschied in uw volk, dat heden één stam uit ons werd weggenomen<note n="1175">Hebr.: ‘uit Israël gemist wordt’, nl. in deze vergadering van Israël bij het heiligdom des Heeren.</note>?</verse>
<verse osisID="Judg.21.4"> Den volgenden dag echter stonden zij vroeg op en bouwden een altaar, en zij droegen daar branden vredeoffers op<note n="1176">Den vorigen dag waren zij tot den avond ‘voor het aangezicht van God’ (Hebr.) gebleven, bij het huis Gods (v. 2). Den volgenden dag stonden zij vroeg op en bouwden ‘daar’ (Hebr.) een altaar enz.; zij waren derhalve des nachts in het kamp geweest en dit kamp was in de onmiddellijke nabijbeid van het ‘huis Gods’. Ook den vorigen dag waren zij in het kamp geweest, nl. te Maspha (vgl. v. 1 en 8), van waar zij naar het ‘huis Gods’ waren gegaan (v. 2). Het ‘huis Gods’ was dus te of bij ‘Maspha’. Toen zij des morgens opstonden, bouwden zij ‘dáár’ een altaar. ‘Daar’ wil zeggen ‘bij het huis Gods’ òf in de legerplaats (‘daar’ waar zij waren); het laatste is minstens even waarschijnlijk als het eerste, en het wordt waarschijnlijker door het feit dat er bij het ‘huis Gods’ reeds een altaar stond waarop men reeds vroeger gelijke offers had opgedragen (XX 26). Zoo de legerplaats ‘te Maspha’ nabij het ‘huis Gods’ was, is dit alles begrijpelijk (vgl. II 1 a, 5 en de aanteekeningen), en het verhaal is uiterst natuurlijk als ‘Maspha’ (Hebr. ‘ham-Mispa’) de heuvel van het heiligdom is, aan welks voet het kamp was opgeslagen. - In plaats van mizbeach (altaar) lezen sommigen liever mattzêba (een ‘gedenksteen’, wegens de behaalde overwinning); doch ook eene mizbeach bouwde men als gedenkteeken (zie VI noot 20; verder Jos. XXII 26 volg.; I Reg. VII 17). Het altaar kan wel ter gedachtenis gebouwd zijn en tevens voor dezen keer als offeraltaar gediend hebben, daar het toch stond aan den voet of op de helling van de Mispa des Heiligdoms; evenwel zegt de tekst niet dat de offers op dit altaar werden opgedragen; zelfs kan een glossator wegens de vermelding van een altaar ook offers noodig hebben geacht en v. 4 b hebben bijgevoegd naar XX 26. Onze plaats heeft ook overeenkomst met Exod. XXIV 4-5. Het vers zou in beter verband staan tusschen v. 1 en 5 (dus zonder v. 2-3, zie noot 3): eed om aan de overgebleven Benjaminieten geen vrouwen te geven (v. 1), dankfeest voor de overwinning (v. 4), tenuitvoerlegging van het banvonnis over de nalatigen (v. 5, vgl. V 23). In dit verband is het altaar zeker opgericht in de legerplaats bij de Mispa (v. 1).</note> en zeiden:</verse>
<verse osisID="Judg.21.5"> Wie is er uit alle stammen van Israël niet opgetrokken in het leger des Heeren<note n="1177">Hebr.: ‘Wie is er, die niet opgegaan is, onder alle stammen van Israël, ter vergadering tot Jahwe?’ Bedoeld is de vóór den krijgstocht gehouden vergadering (XX 1); wie daar niet waren, waren ook niet mede opgetrokken in het leger des Heeren (Vulg.). Sommigen beschouwen v. 5 als eene glosse (op v. 8); in het tegenwoordige verband kan het dan ook zeer goed gemist worden. Doch men kan evengoed zeggen dat v. 6-7 ingeschoven en daarna v. 5 a in v. 8 herhaald is, waar de woorden der Israëlieten weer worden opgenomen. De zaak is, dat men reeds vóór v. 5 (door v. 2-3) het banvonnis over Jabes-Galaäd in verband heeft willen brengen met de verschaffing van vrouwen aan de Benjaminieten en na v. 5 het geregelde verhaal in dit verband heeft willen geven, met v. 6-7 als inleiding.</note>? Want met een duren eed hadden zij zich, toen zij te Maspha waren, verbonden om degenen te dooden die in gebreke bleven.<note n="1178">Hebr.: ‘Want de groote eed was geschied tegen dengene die niet optoog tot Jahwe naar de Mispa, namelijk: den dood zal hij sterven!’ Wannéér die eed gezworen zou zijn, wordt niet gezegd; XX 1 volg. rept er niet van. Onmogelijk is het niet dat ook deze eed oorspronkelijk samenhing met dien van v. 1, na de overwinning.</note></verse> 
<verse osisID="Judg.21.6"> En gedreven door leed over hunnen broeder Benjamin, begonnen de kinderen van Israël te zeggen: Weggenomen is één stam uit Israël!</verse>
<verse osisID="Judg.21.7"> Vanwaar zullen zij vrouwen bekomen<note n="1179">Hebr. evenals v. 16: ‘Wat zullen wij voor de overgeblevenen ter zake der vrouwen doen?’ De inhoud van v. 6-7 schijnt ontleend aan v. 15 (vgl. v. 3), 16 en 18, doch in een meer oorspronkelijken vorm, vgl. noot 25.</note>? Want allen hebben wij gemeenschappelijk<note n="1180">Hebr.: ‘bij Jahwe’; mogelijk las Vulg. jachad (gemeenschappelijk) in plaats van ba-Jahwe.</note> gezworen, dat wij hun onze dochters niet zullen geven.</verse>
<verse osisID="Judg.21.8"> Daarom zeiden zij: Wie is er uit alle stammen van Israël, die niet opgegaan is naar den Heer te Maspha<note n="1181">Vgl. v. 5 en noot 6.</note>? En zie, men bevond dat de inwoners van Jabes-Galaäd niet in dat leger geweest waren<note n="1182">Hebr.: ‘En zie, niemand was uit Jabes-Gilead naar het kamp gekomen ter vergadering’. ‘Ter vergadering’ schijnt later bijgevoegd. Jabes, in het overjordaansche land Galaäd, wordt hier voor het eerst genoemd. Het moet ten Z.O. van Bethsan (het latere Scythopolis, aan de westzijde van den Jordaan), waarvan het een nachtmarsch verwijderd was (zie I Reg. XXXI 11-13), gelegen hebben, niet ver van het Wadi (beekdal) Jabis, dat den naam nog bewaard heeft; Eusebius en Hiëronymus kenden in die streek nog een dorp van dien naam. Zie ook I Reg. XI 1 volg.; II Reg. II 4 volg., XXI 12.</note>.</verse>
<verse osisID="Judg.21.9"> Ook op dat oogenblik, toen zij te Silo waren, werd niemand van dezen daar gevonden<note n="1183">Naar den grondtekst moet dit vers luiden: ‘En men monsterde het volk, en zie, er was daar niemand van de inwoners van Jabes-Gilead’. Het vers wil v. 8 b nader verklaren, doch daar het onderzoek (v. 8 a) natuurlijk door monstering moest geschieden, is één van beide overbodig; men houdt daarom v. 9 voor een glosse. De H. Hiëronymus (Vulg.) verzoent beide door de verklaring dat de Jabesieten noch vroeger te Maspha en bij het leger (v. 8) waren geweest noch nu bij de vergadering te Silo (v. 12) vertegenwoordigd waren.</note>.</verse>
<verse osisID="Judg.21.10"> Zij zonden derhalve tienduizend<note n="1184">Alle andere vertalingen hebben met het Hebr.: ‘twaalf duizend’. Vgl. Num. XXXI 4-5, waar elke stam duizend man levert voor den oorlog met de Madianieten. Ons stuk (v. 10-12 a) heeft ook verder toespelingen op dit verhaal van Num.; vgl. ald. v. 7, 9, 15, 17-18. Vermoedelijk stond het begin van v. 10 eenmaal in nauw verband met dat van v. 12: ‘En zij zonden daarheen (Hebr.) en vonden’ enz.; zie noot 16. Het achter ‘daarheen’ staande onderwerp ‘de gemeente’ schijnt niet oorspronkelijk, vgl. noot 25. Voor het slot van het vers zie noot 15.</note> zeer kloeke mannen en gelastten hun: Gaat heen en slaat de inwoners van Jabes-Galaäd met de scherpte des zwaards, hunne vrouwen en kinderen mede.</verse> 
<verse osisID="Judg.21.11"> En dit hebt gij in acht te nemen: Doodt<note n="1185">Hebr.: ‘Slaat met den ban’. Vgl. Jos. VI noot 4.</note> al wat van het mannelijk geslacht is, alsook de vrouwen die met mannen gemeenschap hebben gehad, maar de maagden zult gij in het leven sparen<note n="1186">In het Hebr. ontbreekt maar de maagden enz.; het is echter eene lezing van de Septuag., waarvan een tekst op het eind van het vers ook nog heeft: ‘En zij deden aldus’. Men ziet hoe een tekst zich in de richting van een bepaalde gedachte kan ontwikkelen (zie ook noot 21); v. 11 schijnt nadere (en latere) ontwikkeling te zijn van v. 10, waaraan het slot (hunne vrouwen enz.) wellicht ook al eerst was toegevoegd; zie noot 1.</note>.</verse>
<verse osisID="Judg.21.12"> En er werden te Jabes-Galaäd gevonden<note n="1187">Hebr.: ‘En zij vonden onder de inwoners van Jabes-Gilead’. Dit zij vonden onder de inwoners klinkt vreemd bij den moord. Men denkt dan ook aan een oorspronkelijk ander verband; zie noot 1. - Men erkende de ongehuwde meisjes waarschijnlijk aan de kleeding.</note> vierhonderd maagden, die het bed eens mans niet gekend hadden<note n="1188">Is overbodig, vermoedelijk glosse uit v. 11.</note>, en men bracht haar naar het legerkamp te Silo, in het land Chanaän<note n="1189">In plaats van Silo zou men ‘ham-Mispa’ verwachten indien dit eene stad was onderscheiden van Silo. Want niets doet eene verplaatsing van het kamp vermoeden en v. 5 onderstelt het nog bij ham-Mispa. Zoo er in den tusschentijd eene verplaatsing was geschied, had dit moeten worden opgemerkt. Indien de schrijver, die hier Silo noemt als de aan den lezer bekende plaats van het legerkamp, aan eene verplaatsing gedacht had, zou hij zeker met een enkel woord daarvan gerept en de reden ervan vermeld hebben. Men merke verder op, dat de uitdrukking ‘het legerkamp te ham-Mispa’ nergens voorkomt. Overal, waar ‘ham-Mispa’ staat, wordt het òf uitdrukkelijk in verband gebracht met ‘Jahwe’ (v. 5. 8, XX 1; ook XXI 1 behoort hiertoe wegens den eed ‘bij Jahwe’ v. 7) òf heeft de zin dezelfde strekking. Het laatste is XX 3 het geval: ‘opgaan naar de Mispa’, wat een gewone volksuitdrukking moet geweest zijn voor ‘opgaan naar het heiligdom’ en blijkbaar gelijkstaat met ‘opgaan tot Jahwe’ (boven v. 5). Hier, waar de meisjes van Jabes gebracht moeten worden naar de plaats, waar de Israëlieten zijn, waarbij het heiligdom van Jahwe als zoodanig niet in aanmerking komt, wordt de plaats genoemd, waar het kamp der Israëlieten zich bevindt, namelijk de stad Silo. Daar nu de Israëlieten in het kamp bij ham-Mispa waren, is ham-Mispa de heuvel van Silo, waarop het heiligdom stond. Sommigen meenen dat Silo (in het land Chanaän) hier glosse is, vooral omdat de nauwkeurige bepaling der ligging van Silo bij v. 19 staat en niet hier bij v. 12. Zoo de glossator van v. 19 reeds in v. 12 Silo gelezen had, zeggen zij, dan zou hij de glosse wel reeds bij v. 12 hebben ingevoegd. Doch uit de plaats, waar eene glosse, die eerst aan den rand stond, in den tekst is terechtgekomen, zijn geen besluiten te trekken. Men schreef dáár aan den rand waar ruimte was; vorige randschriften waren oorzaak dat de volgende niet tegenover de teksten kwamen waarbij zij behoorden, en een afschrijver plaatste ze later in den tekst waar hij meende dat ze konden staan. Zoo de glosse van v. 19 lager dan v. 12 stond, waarbij zij behoorde, en de afschrijver reeds v. 12 geschreven had, voegde hij ze nog bij Silo in v. 19 in. Iets dergelijks is ook mogelijk bij de glosse van XX 27-28 op ‘Bethel’ (v. 26), die men eer bij v. 18 zou verwachten; doch daar kunnen de offers van v. 26 de glosse ook veroorzaakt hebben. In ons vers had een glossator veeleer ‘ham-Mispa’ dan ‘Silo’ gezet; juist het zonderlinge van ‘Silo’ in dezen tekst pleit voor zijne echtheid. - In het land Chanaän zou hier kunnen staan in tegenstelling met het land Galaäd, waaruit de meisjes werden weggevoerd; evenzoo Jos. XXII 9 (vgl. v. 10, 11, 13, 15, 32 ald.), terwijl het XXI 2 ald. zonder reden schijnt te staan en vermoedelijk glosse is; aan deze plaatsen kan het in onzen tekst wel ontleend zijn.</note>.</verse> 
<verse osisID="Judg.21.13"> En zij zonden boden naar de kinderen van Benjamin, die zich aan de rots Remmon bevonden, en droegen hun op om hen in vrede aan te nemen<note n="1190">Hebr.: ‘en zij riepen hun vrede toe’, d.i. groetten hen; beter naar de Septuag.: ‘en zij riepen hun toe tot vrede’ d.i. boden hun den vrede aan, vgl. Deut. XX 10.</note>.</verse>
<verse osisID="Judg.21.14"> En de kinderen van Benjamin kwamen te dien tijde<note n="1191">Hebr.. ‘En Benjamin keerde te dien tijde terug’ (vgl. v. 24 Hebr. ook: ‘te dien tijde’), namelijk na vier maanden (XX 47). Deze woorden schijnen te willen zeggen dat zij terugkeerden naar hunne bezittingen, evenals v. 23, en moeten dus het verhaal sluiten, dat onafhankelijk was van het volgende. De compilator kortte dan den zin af en verplaatste deze woorden naar hier om ze in verband te brengen met het overgeven der meisjes.</note> en hun werden vrouwen gegeven uit de dochteren van Jabes-Galaäd; want anderen vonden zij niet om hun aldus af te staan<note n="1192">Hebr.: ‘en zij gaven hem de vrouwen, die zij in het leven hadden gelaten van de vrouwen van Jabes-Gilead, en er waren er voor hen aldus (d.i. door het op Jabes toegepaste middel) niet genoeg’. In plaats van ‘die zij in het leven hadden gelaten’ (chijjoe) las Sept. A: ‘die er waren’ (hajoe), en in plaats van ‘en er waren’ enz. heeft de Septuag.: ‘en het behaagde hun aldus’. Beide lezingen zijn zeer waarschijnlijk de oorspronkelijke. De eerste schijnt veranderd om den tekst in verband te houden met het dooden der vrouwen van Jabes buiten de maagden (v. 11); doch dat hier van vrouwen, niet van maagden, gesproken wordt, verraadt nog dat er in het verhaal van de bestraffing der Jabesieten eenmaal geen sprake was van het sparen der maagden, wellicht zelfs niet van het dooden der vrouwen (zie noot 1 en 15), vgl. VIII 7-8 en 16-17. De tweede (veranderde) lezing moet het voorafgaande in verband brengen met het volgende op zich zelf staande verhaal. Dat verhaal doet op geenerlei wijze vermoeden dat de Benjaminieten ook reeds vrouwen uit Jabes-Galaäd hadden gekregen, eer het tegendeel. Er schijnen dus drie verhalen te onderscheiden: 1o. de maagdenroof van Silo, 2o. het halen van meisjes uit Jabes-Galaäd, 3o. de strafvoltrekking aan de Jabesieten. De twee laatste verhalen zijn later samengesmolten. Men kan zich de kern der drie verhalen als historisch voorstellen indien no 1 allereerst geschiedde, of althans onafhankelijk van no 2 en 3. Daar de Benjaminieten bij Silo moeilijk meer dan elk één meisje konden rooven (v. 21 en 23), ging men, om de snelle herbevolking van Benjamin te bevorderen, ook nog meisjes halen uit Jabes-Galaäd; want zij mochten meer vrouwen hebben. Deze wegvoering tegen den zin der Jabesieten kan dan, ook in verband met het feit dat zij de Israëlieten niet hadden geholpen tegen Benjamin, den oorlog met Jabes ten gevolge hebben gehad, waarbij (de schoonste) vrouwen werden buitgemaakt en nog (deels) aan de Benjaminieten gegeven.</note>.</verse>
<verse osisID="Judg.21.15"> En geheel Israël was zeer bedroefd en droeg leed wegens de verdelging van éénen stam uit Israël<note n="1193">Hebr.: ‘En het volk had leed wegens Benjamin, want Jahwe had eene bres gemaakt in de stammen van Israël’, vgl. v. 3 en 6. Deze uitdrukking komt in denzelfden zin Exod. XIX 22 en 24 voor en geeft aan het verhaal terstond het kenmerk van oudheid en oorspronkelijkheid; dit neemt echter niet weg dat ook in dit verhaal glossen kunnen gebracht zijn.</note>.</verse> 
<verse osisID="Judg.21.16"> En de oudsten zeiden: Wat zullen wij doen met de anderen, die geene vrouwen ontvangen hebben<note n="1194">Hebr.: ‘En de oudsten der gemeente zeiden: Wat zullen wij voor de overgeblevenen ter zake der vrouwen doen?’ Vgl. v. 7. De ‘overgeblevenen’ zijn in het oorspronkelijke verhaal de zeshonderd. De Vulg. brengt door het bij voegen van die geene enz. het verhaal uitdrukkelijk in verband met het voorafgaande. Het slot van het vers luidt naar het Hebr.: ‘want uitgedelgd is (of was) uit Benjamin (alle) vrouw’; dit schijnt ons een glosse toe. Sommigen houden v. 16 (op het slot na) voor een glosse uit v. 7; het past echter zeer goed onmiddellijk vóór v. 18, voor welk verband ook v. 7 pleit; zie verder noot 24 en 25.</note>? Alle vrouwen in Benjamin zijn gedood,</verse>
<verse osisID="Judg.21.17"> en met de meeste zorg en den grootsten vlijt moeten wij zien te voorkomen dat één stam verga uit Israël<note n="1195">De grondtekst herhaalt in het begin van het vers: ‘En zij zeiden.’ In het volgende, waarvan de Vulg. den zin geeft, is een woord bedorven. De beste verbetering schijnt ons de verandering van jeroessjath (‘erfdeel’) in nasjʼirah (‘laat ons overlaten’), eene lezing die door de Syrische vertaling gesteund wordt. Dan luidt de zin: ‘Laat ons een overschot laten aan Benjamin en niet worde uitgeroeid een stam uit Israël!’ Dit vers stoort den samenhang en schijnt ons hier een glosse te zijn bij v. 16, doch het zou passen tusschen v. 15 en 16.</note>.</verse>
<verse osisID="Judg.21.18"> Immers onze dochters kunnen wij hun niet geven, gebonden als wij zijn door den eed en de vervloeking, waarbij wij zeiden<note n="1196">Hebr.: ‘Doch wij, wij kunnen hun geen vrouwen geven uit onze dochters. Want de kinderen van Israël hadden gezworen zeggende’. Het vers sluit aan bij v. 16. De oorspronkelijke vorm van v. 16 en 18 schijnt bewaard in v. 7. De uitdrukking ‘de oudsten der gemeente’ (ha-ʽeda) in v. 16 verraadt een betrekkelijk late hand (ha-ʽeda staat ook v. 10 en 13 en XX 1 in den grondtekst) en behoeft niet oorspronkelijk te zijn (vgl. noot 13); de bewerker, die daarvoor eene voorliefde koesterde, heeft het woord allicht ingevoegd of ha-ʽam (‘des volks’) in ha-ʽeda veranderd; in v. 6 (parallel van v. 15) staat alleen ‘en zij zeiden’, waaronder ook de rede van v. 7 (= v. 16) doorgaat.</note>: Vervloekt wie van zijne dochters eene vrouw aan Benjamin geeft!</verse>
<verse osisID="Judg.21.19"> En men maakte een plan en zeide: Zie, er is een jaarlijksch feest des Heeren<note n="1197">Hebr. ‘chag-Jahwe’, een der Exod. XXIII 15-16 vermelde drie groote Jahwe-feesten, waarop de Israëlieten naar het heiligdom togen (chaggim); ook vrouwen gingen mede (zie Exod. t.a.p. noot 15). Zie verder noot 30.</note> te Silo, - hetwelk gelegen is ten noorden der stad Bethel en ten oosten van den weg, die van Bethel naar Sichem leidt, en ten zuiden der stad Lebona<note n="1198">Deze nauwkeurige plaatsbepaling (zie ook noot 18) is blijkbaar een randbemerking uit een tijd toen Silo nauwelijks meer bekend was, of van iemand die niet in Palestina woonde. De glosse verraadt zich ook door hare plaats achter mijjamim jamima (= ‘van jaar tot jaar’, Vulg. annua). Lebona is het tegenwoordige Loebbân; Seiloen ligt ten zuidoosten daarvan; ten zuiden wil zeggen dat men op den weg van Bethel naar Sichem eerst Silo voorbijgaat (dat rechts van den weg ligt) en daarna bij Lebona komt (links van den weg).</note>.</verse> 
<verse osisID="Judg.21.20"> En zij bevalen aan de zonen van Benjamin en zeiden<note n="1199">De Israëlieten, die dezen raad gaven, waren zelf bij Silo gelegerd. Men kan zeer goed aannemen dat slechts enkele gezaghebbenden de zaak met de Benjaminieten overlegden buiten weten, niet alleen van de Silonieten, maar ook van de overige Israëlieten.</note>: Gaat heen en verbergt u in de wijngaarden<note n="1200">De grondtekst heeft nog (aan het begin van v. 21): ‘en let goed op’.</note>.</verse>
<verse osisID="Judg.21.21"> En als gij de meisjes van Silo naar gewoonte<note n="1201">Naar gewoonte ontbreekt in den grondtekst, doch ligt in den zin. Het feestvieren ging met dergelijke reidansen gepaard; vgl. IX 27 (Sept. A en Vulg.), XI 34; Exod. XV 20, XXXII 19; I Reg. XVIII 6; II Reg. VI 12 (niet in den Hebr. tekst); Judith III 10; Ps. CXLIX 3, CL 4; Jer. XXXI 4 en 13; Thren. V 15; Luc. XV 25. Het uitgaan naar de wijngaarden wijst op het oogstfeest (druiven- en olijvenoogst), vgl. IX 27. Men heeft dus aan het herfst- of Loofhuttenfeest te denken (zie Exod. XXIII noot 14), waarbij men ook buiten de stad, in de wijngaarden (Is. I 8), in loofhutten verwijlde. In den Talmud wordt eene overlevering vermeld, volgens welke op den 15den Ab en op den grooten Verzoendag (10 Tischri, vijf dagen vóór Loofhutten, misschien in verband staande met de Nieuwjaarsviering) ‘de Jerusalemsche meisjes in witte kleederen uittrokken en in de wijngaarden reidansen uitvoerden en zeiden: jongeling, sla uwe oogen op en zie toe wie gij u (tot vrouw) kiest; let niet op schoonheid, maar let op afkomst, want bedrieglijk is de bevalligheid, ijdel de schoonheid, eene vrouw, die Jahwe vreest, moet geprezen worden’ (Taänith 4, 8). Wellicht hangt dit gebruik op de eene of andere wijze met ons verhaal samen. Onder de meisjes van Silo zijn in 't algemeen te verstaan de meisjes die uit Silo naar buiten trokken; uit andere plaatsen zullen er ook meisjes naar het feest te Silo zijn gegaan. - Zoo wij aannemen dat dit feest omstreeks begin October viel en dat de oorlog met Benjamin ongeveer vier maanden vroeger geëindigd was (XX 47), dan heeft die oorlog gewoed in de maand Mei (den tijd van oorlog voeren, zie II Reg. XI 1 en III Reg. XX 22 met de aanteekeningen) en zijn de Israëlieten tusschen Paschen en Pinksteren of wellicht tegen het Paaschfeest opgetogen ter vergadering naar de Mispa, waar zij dan tevens de drie hoofdfeesten van Jahwe gevierd hebben.</note> ziet uittrekken om in reien te dansen, komt dan plotseling uit de wijngaarden te voorschijn, rooft u elk eene vrouw uit haar en gaat naar het land van Benjamin.</verse>
<verse osisID="Judg.21.22"> En wanneer hare vaders en broeders klachten en verwijtingen tegen u<note n="1202">Hebr.: ‘tegen ons’, doch de lezing van de Vulg. wordt door goede Septuaginta-teksten gesteund; tot de verandering ‘ons’ vond men aanleiding in het volgende.</note> komen inbrengen, zullen wij hun zeggen: Hebt medelijden met hen, want zij hebben ze niet geroofd naar recht van oorlogvoerenden en overwinnaars<note n="1203">De tekst, die hier door de Vulg. en meerdere teksten van de Septuag. wordt verondersteld, zou luiden: ‘Weest hun genadig, want zij hebben niet elk zijne vrouw gekregen bij den oorlog’. Bedoeld is dan de oorlog met Jabes en de opmerking is toe te schrijven aan dengene die de twee verhalen met elkaar in verband heeft gebracht. De tegenwoordige Hebr. tekst heeft: ‘Schenkt ze ons als gunst, want wij hebben niet elk’ enz. Dit past slechts in den mond der Benjaminieten; maar dan moet hiervóór in plaats van zullen wij hun zeggen staan: ‘zult gij hun zeggen’. Andere teksten missen de ontkenning en hebben: ‘want zij hebben elk zijne vrouw genomen in (den) oorlog’, d.i. krachtens oorlogsrecht. Daardoor wordt de staat van oorlog nog geacht te hebben voortbestaan tusschen Israël en de 600 Benjaminieten tot naden maagdenroof, en de onafhankelijkheid van dit verhaal blijft zoo onaangetast. Evenwel kan iemand eene verbetering hebben willen aanbrengen door niet weg te laten, en dan behoort de zin niet tot het oorspronkelijke verhaal. Dezelfde opmerking is te maken wanneer men met sommigen den Hebr. tekst verbetert: ‘want wij hebben niet voor elk (invoeging van l) zijne (d.i. eene) vrouw bekomen in den oorlog’ (met Jabes) - als gezegde der Israëlieten; maar zulk eene voor de hand liggende lezing zou, zoo zij echt was, niet zoo licht verdwenen zijn.</note>; maar toen zij vroegen om ze te hebben, hebt gij ze niet gegeven<note n="1204">Hebr. (na ‘oorlog’, zie de vorige noot): ‘want niet gij hebt ze gegeven aan hen’. Zoo lazen ook alle vertalingen. Het is een woord in den mond der Israëlieten en past dus niet bij de opvatting van het voorafgaande als gezegde der Benjaminieten. Zoo het echt en oorspronkelijk is, moet derhalve deze opvatting vervallen - en omgekeerd. Tot hiertoe kan dus v. 22 oorspronkelijk geluid hebben: ‘En wanneer hare vaders of broeders verwijtingen tegen u komen doen, dan zullen wij hun zeggen: Weest hun genadig, want zij hebben elk eene vrouw genomen in den oorlog’ (en hadden daartoe te eer het recht omdat wij al hunne vrouwen gedood hadden, en gij moogt ze hun laten houden), ‘gij immers hebt ze hun niet gegeven’ (zoodat ook uw eed ongeschonden blijft). Doch ook is mogelijk: ‘.... schenkt ze ons als gunst’ (‘want wij hebben niet voor elk hunner eene vrouw bekomen in den oorlog’ met Jabes, - onzeker), ‘immers (dan) hebt gij ze niet gegeven aan hen’ (en uwen eed niet gebroken). De eerste lezing is echter op critische gronden waarschijnlijker te achten, althans in het oorspronkelijke verhaal van den maagdenroof. Alleen is de echtheid van den zin ‘want.... oorlog’ in dit verhaal twijfelachtig, terwijl het verband krachtiger is zonder dien zin. Toen dit verhaal met het voorafgaande in verband werd gebracht, werd dan de zin (of de ontkenning niet) ingevoegd: ‘want zij hebben bij den oorlog (met Jabes) niet elk eene vrouw gekregen’. De Vulg. vat den tekst anders op: ‘zij hebben u de meisjes immers niet ontnomen als overwinnaars in den oorlog, zoodat gij ze weder met geweld van wapenen hebt op te eischen, maar zij hebben er om gevraagd (wat door de Vulg., niet geheel ten onrechte, ondersteld wordt), en daar gij ze (wegens uwen eed) niet gegeven hebt en zij toch vrouwen moesten hebben om hunnen stam in stand te houden (wat wij allen immers wenschen), hebben zij meisjes geroofd, zoodat uwe (schoon gerechtvaardigde) weigering oorzaak van de schaking is, en zoodoende is aan uwe zijde de schuld van den roof’. Doch zulk eene verklaring ligt niet voor de hand; aanleiding daartoe gaven de twee laatste woorden van het vers. Zie de volgende noot.</note>, en aan uwe zijde is de schuld<note n="1205">Onverbonden met het voorafgaande beteekenen de twee Hebr. woorden: ‘thans zondigt gij’ of ‘zijt gij in schuld’, en zoo heeft de Vulg. ze opgevat. Beter neemt men ze in het verband: ‘want gij hebt ze niet aan hen gegeven, - alsdan (d.i. anders) zoudt gij gezondigd hebben.’ In plaats van kaʽêth (‘nu’ = alsdan?) lezen wij liever met meerderen ki-ʽatta: ‘want (ja) dan’. Sommigen lezen in het voorafgaande liever loe (‘indien’) dan lô (niet) en vertalen dan: ‘indien gij ze hun gegeven hadt, ja dan zoudt gij gezondigd hebben’. Doch daarvoor bestaat geen noodzakelijkheid en lô wordt door alle teksten gesteund. De geheele tekst luidde nu o.i. waarschijnlijk: ‘En wanneer hare vaders of broeders verwijtingen tegen u komen doen, dan zullen wij hun zeggen: Weest hun genadig, want zij hebben niet elk eene vrouw gekregen bij den oorlog (tegen Jabes); gij hebt ze immers niet aan hen (maar nu aan ons) gegeven (doch wij geven ze hun nu): ja in dat geval zoudt gij gezondigd hebben’. Voor den tekst in het oorspronkelijke zelfstandige verhaal zie noot 33. De twee laatste woorden van het vers (zie boven) kunnen zeer goed gemist worden en schijnen ons tot de verklarende glossen te behooren die in deze hoofdstukken zoo menigvuldig zijn. - De door de raadgevers aan de vaders en broeders der geschaakte meisjes aangeboden verontschuldiging voor de Benjaminieten zal zeker voldoende zijn geweest: inziende dat zij hunnen eed niet geschonden hadden, zullen zij zich om die schaking, waardoor hunne dochters en zusters aan volksgenooten werden uitgehuwelijkt, wel niet erg druk hebben gemaakt.</note>.</verse> 
<verse osisID="Judg.21.23"> En de zonen van Benjamin deden zooals hun bevolen was, en naar hun aantal roofden zij zich ieder eene vrouw uit de dansenden<note n="1206">Hebr.: ‘en zij namen vrouwen naar hun getal uit de danseressen, die zij geroofd hadden’ (of ‘roofden’); het laatste stoort de gedachte of zegt hetzelfde als de hoofdzin; het schijnt bijgevoegd door iemand die nasa (‘nemen’) opvatte in de latere beteekenis van ‘huwen’ (b.v. II Par. XI 21).</note>; en zij gingen heen naar hun erfbezit, bouwden de steden<note n="1207">Bouwden hunne steden weer op, zooals uit het Hebr. lidwoord blijkt; ‘bouwen’ beteekent meermalen ‘herbouwen’. Ook het andere verhaal (v. 5-14) schijnt een dergelijk slot gehad te hebben, zie noot 20. - De geheele aanleg van dit vers getuigt, dat ons verhaal het voorafgaande niet kende.</note> en woonden daarin.</verse>
<verse osisID="Judg.21.24"> Ook de kinderen van Israël keerden bij stammen en familiën naar hunne woontenten terug<note n="1208">Hebr.: ‘En de kinderen van Israël gingen te dien tijde van daar weg, ieder naar zijnen stam en zijn geslacht; en zij trokken uit van daar, ieder naar zijn erf’. De twee zinnen zijn niet van denzelfden schrijver. De eerste sloot vroeger waarschijnlijk het eerste verhaal en behoorde bij v. 14 (vgl. ook daar: ‘te dien tijde’). Zie verder de Inleiding blz. 149.</note>. In die dagen was er geen koning in Israël, maar ieder deed wat hem goed dunkte<note n="1209">Dit halfvers van de Vulg. staat in den Hebr. tekst als v. 25. Vgl. XVII 6, XVIII 1, 31 (Hebr. XIX 1) met de aanteekeningen. In de oorspronkelijke verhalen zal deze bemerking bij beide alleen aan het begin hebben gestaan. Een redactor schijnt ze, toen de twee verhalen nog elk afzonderlijk bestonden, ook aan het einde geplaatst te hebben om ze goed te merken als verhalen uit ‘de dagen toen er nog geen koning was’, en om ons nog eens te waarschuwen dat in den goeden tijd van het koningschap zoo iets niet zou gebeurd zijn: dan zou b.v. de koning terstond de misdadige Gabaïeten gestraft hebben en was het niet tot een oorlog op leven en dood gekomen met den geheelen stam Benjamin. Zoo vormen deze twee verhalen, die - zooals ook de weelderige glosseering aanduidt, waarvan zij het voorwerp zijn geweest, - vroeger afzonderlijk in omloop schijnen geweest te zijn (evenals het Boek Ruth), in de bedoeling van den gewijden schrijver een passende voorbereiding tot de instelling van het koningschap, waarvan de ontwikkeling in de Boeken Samuel zoo meesterlijk verhaald wordt; zie de Inleiding op I en II Reg. Door den Geest Gods geleid en verlicht heeft de gewijde schrijver, van wien wij ze ongeveer in den tegenwoordigen vorm ontvangen hebben, deze verhalen, waarschijnlijk alreeds eveneens door geïnspireerde schrijvers opgesteld en bewerkt, aan het volk Gods en aan ons twee kostbare schriftstukken overgeleverd, die - behalve de nuttige lessen die zij bevatten voor den geloovigen Israëliet - een breeden blik geven in de geschiedenis en de economie van het Oude Verbond. Dit blijft waar, al zouden ook sommige bijzonderheden, waarmede deze verhalen gesmukt zijn, juist niet historisch waar zijn. Want een geïnspireerd ‘geschiedschrijver’ van het Oude Testament is een door God verlicht en geleid bewaarder en bewerker van goede oude verhalen, waarvan hij den inhoud, door den alles doordringenden zuurdeesem der goddelijke inspiratie, maakt tot het woord Gods, ons wijzende den vinger Gods in den gang der geschiedenis, ons leerende dat God het goede wil en het kwade verafschuwt, ons vermanende tot godsdienst en deugd en steeds weer ons verlangen opwekkende naar hooger en beter: naar de Verlossing.</note>.</verse> 
</chapter>
</div>
	<div canonical="true" osisID="1Sam" type="book">
		<title short="1Koningen" type="main">Het Eerste en Tweede boek der Koningen</title>
		<title>Inleiding</title>
		
<p><hi type="bold">D</hi>e twee boeken, welke in de Vulgaat dien naam dragen, maken in de Hebreeuwsche handschriften slechts één boek, het Boek Samuel, uit, zoo genoemd, omdat Samuel in het eerste gedeelte als hoofdfiguur op den voorgrond treedt. De splitsing in tweeën, sedert de rabbijnsche bijbeluitgave van het jaar 1518 in al de Hebreeuwsche drukken overgenomen, alsmede de naam ‘Het eerste en tweede Boek der Koningen’ zijn van de Septuagint afkomstig. Omdat het geschiedwerk, dat in de Hebreeuwsche handschriften ‘Het Boek der Koningen’ heet, zich naar zijn inhoud aansluit aan het naar Samuel genoemde werk en het daar begonnen verhaal van David's leven ten einde brengt, beschouwden de Grieksche vertalers laatstgenoemd geschrift als inleiding op het andere en vatten beide werken onder den titel van ‘de (vier) Boeken der Koningen’ saam. Hieruit besluite men intusschen niet, dat de twee geschriften naar hetzelfde plan ontworpen zijn en in waarheid een geheel vormen. Beide zijn zelfstandige werken, die zich door eigen strekking en verhaaltrant duidelijk als zoodanig kenmerken.</p>
<p>Het tijdperk van goddelijke openbaring, welks geschiedenis het onderwerp uitmaakt van de Boeken Samuel, neemt in de historie van Israël een zeer gewichtige plaats in. Gedurende die ruim honderd jaren  toch werd het volk Gods, dat sedert zijn vestiging in het H. Land nog geen eigenlijken staat gevormd, maar gescheiden in afzonderlijke stammen geleefd had, enkel geleid door zijn onzichtbaren Koning, tot een volk in staatkundigen zin, door wetten voor alle stammen geldig aaneengesloten, door een aardsch koning geregeerd. In zooverre gelijk wordend aan de heidensche volken, die het omringden, liep het groot gevaar hen ook in andere opzichten na te volgen en zoodoende zijne bovennatuurlijke roeping, zijn onzichtbaren Koning te vergeten. Dat gevaar keerde die onzichtbare Koning zelf door zijn gestadig ingrijpen in de gebeurtenissen van dat aan gewichtige gebeurtenissen zoo rijke tijdperk.</p>
<p>De schrijver nu van de Boeken Samuel stelt zich ten taak, die geheel eenige wording van het koningschap in Israël te verhalen, waarbij de leiding en het albestier der goddelijke Voorzienigheid in het licht traden, als in weinig andere tijdperken het geval is geweest. Met eene meesterlijk verhaalde familiegeschiedenis zijn werk openend gaat hij uit van den toestand, die tegen het einde van het tijdvak der rechters heerschte<note n="1261">Over den samenhang der eerste zeven hoofdstukken met het Boek der Rechters zie de Inleiding op dat boek.</note>, en vervolgt de wording en ontwikkeling van koningschap en koninkrijk tot aan het einde van David's regeering of daaromtrent. Het eerste gedeelte (I Reg. I-XII), waarin Samuel op den voorgrond treedt, behandelt de gebeurtenissen, die tot de instelling van het koningschap leidden. Dan toont het tweede (I Reg. XII-XVI), met Saül tot hoofdfiguur, uit diens geschiedenis aan, hoe het koningschap niet kon worden bevestigd. Het laatste deel eindelijk, waarin David, de eigenlijke held van het geheele werk, allengs de hoofdpersoon wordt en dan tot het einde blijft, verhaalt hoe die man naar Gods hart eerst het koninkrijk Israël zoo in- als uitwendig opbouwt en voltooit, daarna door zware zonden zijne heerschappij schokt, ondermijnt en in gevaar brengt, maar, spoedig tot inkeer gekomen, haar ook weder handhaaft, tegen alle aanslagen beveiligt en duurzaam vestigt. Hoe krachtig echter en in menig opzicht beslissend de handeling zij, die zoo van genoemde hoofdpersonen als van anderen uitgaat, toch doet het verhaal steeds zoo sterk mogelijk uitkomen, dat in geheel dit tijdperk het toch steeds <hi type="cursief">de onder zijn volk wonende God des Verbonds</hi> is, die het lot van dat volk bepaalt en door zijn vaderlijk en wonderbaar bestier de tot dusverre gescheiden stammen aaneensluit tot een krachtig volk, hetwelk aan een aardsch, door Hem verheven koning gehoorzaamt, zonder dat het daardoor ophoudt zijn volk te zijn. Die zoo duidelijk sprekende strekking openbaart zich behalve in tal van feiten niet het minst hierin, dat het tooneel van alle hoofdgebeurtenissen steeds de woonstede is van dien God des Verbonds met haar omgeving en zich met die woonstede tot driemaal toe verplaatst.</p>
<p>Het begin van het verhaal leidt den lezer naar Silo. Daar stond toen, reeds sedert de dagen van Josue, de ark des Verbonds in den door Moses vervaardigden tabernakel. Het tooneel wisselt, als de verbolgen Koning de zonden van zijn volk en het huis Heli straft met de nederlaag bij Aphec en het tijdelijk verlies der ark. Weldra door de Philistijnen teruggezonden wordt deze door de mannen van Cariathiarim geplaatst op den bij die stad gelegen heuvel. 't Is de verdienste van een Nederlandsch katholiek schriftverklaarder van onzen tijd<note n="1262">Dr. H.A. Poels.</note>, op afdoende wijze te hebben bewezen dat de ark alsmede haar heiligdom, de Mosaïsche tabernakel, die haar spoedig van Silo uit volgde, onafgebroken op genoemden heuvel bleven, eerstgenoemde tot diep in David's, de tabernakel zelfs tot in Salomon's regeering. Reeds aan de vervaardigers der Septuagint was dit ontgaan. Gelijk de meeste vertalers en verklaarders zagen zij over het hoofd, dat de naar Cariathiarim genoemde heuvel elders de hoogte van Gabaon heet en wijders nog onder verschillende andere benamingen wordt aangeduid, welke gelijkelijk hoogte of heuvel beteekenen. Eerst nu wij dit weder hebben leeren inzien, blijkt ons ten duidelijkste, dat de hoogte van Cariathiarim-Gabaon het nieuwe middel- en brandpunt werd van het juist in dien tijd zoo veel bewogen leven van Israël, vooral sedert dit zijn eersten koning verkreeg in den persoon van Saül, die te Gabaon in de onmiddellijke nabijheid van het heiligdom woonde. Zoolang dan ook deze, aan den God des Verbonds gehoorzaam, diens heiligdom met zijne priesterschap eert en ontziet, is en blijft de hoogte van Cariathiarim-Gabaon en haar omgeving het hoofdtooneel der gebeurtenissen. Maar als hij, de om zijn zwak vertrouwen en zijn ongehoorzaamheid door God verworpene, in razende ijverzucht en wantrouwen de schennende hand slaat aan de priesters van het heiligdom (zie I Reg. XXI en XXII met de aanteekeningen), dat nu naar allen schijn geruimen tijd van priesters, althans van den hoogepriester, verstoken blijft en verlaten wordt, heeft een nieuwe en laatste wisseling van tooneel plaats. Die wisseling wordt na een voorbijgaand in het licht treden van Hebron voor goed voltrokken, als David de gewichtigste en Gode meest welgevallige daad zijns levens verricht en met talrijke afgezanten van het gansche volk de ark des Verbonds van de hoogte van Cariathiarim-Gabaon overbrengt naar den berg Sion, naar zijne stad, die eerst daardoor in den vollen zin des woords het hart en middelpunt van zijn rijk wordt. Eerst daar en eerst na die beteekenisvolle daad ontvangt de koning van den God des Verbonds zijn heerlijkste belooning; eerst daar en eerst dan gewordt hem door Nathan de volheerlijke voorspelling omtrent de toekomst van zijn geslacht, welke de kern uitmaakt van het geheele geschiedwerk, daar zij eene goddelijke belofte als grondslag aanwijst van de macht van David's huis. In het verder verloop van het verhaal, dat enkel dienen moet ten bewijze, dat de vervulling dier goddelijke belofte zelfs niet door David's zware misdrijven kon worden verijdeld, is en blijft Sion, waar de onzichtbare Koning nu naast zijn zichtbaren plaatsvervanger zetelt, het middel- en uitgangspunt van al wat er gewichtigs geschiedt.</p>
<p>Zoo verschijnt naar de duidelijk blijkende bedoeling van den schrijver  de achtereenvolgens op de hoogten van Silo, Cariathiarim-Gabaon en Sion wonende God des Verbonds als de waarachtige stichter van het koningschap in Israël, als de eigenlijke grondlegger der macht van David en diens huis. Deze intusschen heeft zich die bevoorrechting van Gods zijde waardig gemaakt door de getrouwheid, waarmede hij zijne Wet en geboden zoo in voor- als in tegenspoed, als boeteling niet minder dan als heilige onderhield. En daarmede heeft de schrijver tevens aangetoond dat het volk Israël en zijn koningen zich alleen door getrouwheid aan Gods Wet van diens verdere hulp en bescherming kunnen verzekeren.</p>
<p>Hetzelfde leert hij ook door het verhaal van de lotgevallen der andere personen, die eene hoofdrol in het verhaal vervullen: Heli en Saül brengen door hun overtredingen van 's Heeren Wet Israël aan den rand van den afgrond, terwijl Samuel, ‘de getrouwe profeet’, het uit de verdrukking zijner vijanden redt. Men ziet hoe in dit opzicht de strekking van de Boeken Samuel met die van het Boek der Rechters in ééne lijn ligt.</p>
<p>Wie onbevangen de hiermede aangeduide leidende gedachte van het geschiedwerk heeft erkend, volgt, althans in het algemeen, zonder groot bezwaar haar ontwikkeling door het geheele verhaal heen, vindt meestal een geregeld verloop en elke volgende gebeurtenis door de voorafgaande voorbereid, ziet met klimmende belangstelling de karakters zich ontwikkelen en bewondert de kunst, waarmede de schrijver door talrijke tegenstellingen van personen, hunne daden en hare goede of kwade gevolgen, zijn opvatting van zaken ondubbelzinnig doet blijken. Echter dient hier eenig voorbehoud te worden gemaakt, en wel om twee redenen. De eerste is, dat het Boek Samuel, vermoedelijk geruimen tijd na zijn ontstaan, minstens ééne bewerking onderging - de laatste wellicht in de dagen van Esdras - welke den oorspronkelijken loop van het verhaal meer of min verstoorde. Die bewerking, of liever die aanvulling, bestaat hierin, dat een tweede schrijver, mogelijk ook nog een derde, die dan de laatste redactor of de eigenlijke canonieke auteur is, van wien wij de Boeken Samuel hebben ontvangen, het werk verrijkte met wetenswaardige, aan oude, ten deele zeker geïnspireerde bronnen ontleende bijzonderheden, betrekking hebbende op de gebeurtenissen en personen, van welke de eerste schrijver had gewaagd. Los ingelascht, waar het scheen pas te geven, vermeerderen die aanvullingen wel is waar onze kennis en laten zij niet weinig licht vallen op het door den eersten schrijver geboekte; toch voegen zij zich niet in diens verhaal en betoog, maar verdeelen en onderbreken het, somwijlen zelfs op eenigszins hinderlijke wijze doordat zij bijeenhoorende zindeelen van elkander scheiden. Maar juist die omstandigheid maakt het ons vrij gemakkelijk te onderscheiden tusschen het werk in zijn oorspronkelijken vorm en de latere toevoegsels. Tot deze behoort zeker ook het tegenwoordige slot (II Reg. XXI-XXIV), dat feitelijk geen slot, maar een (ten deele zeer belangrijk) aanhangsel is<note n="1263">De andere inlasschingen van dien aard zijn: I Reg. XIII 1, XIV 49-51; II Reg. III 2-5, V 4-5, 13-16, VIII 16-18 en wellicht ook 1-15 (zie de betreffende noot).</note>. Uit zes,  onderling niet samenhangende stukken bestaande vervolgt noch voltooit het de geschiedenis van het ontstaan van het koningschap, maar verhaalt ons toch van gebeurtenissen en bevat toch gedenkstukken uit den tijd van koning David. Het oorspronkelijke slot van het Boek Samuel hebben wij hoogstwaarschijnlijk te zien in de twee eerste hoofdstukken van het Boek der Koningen (Vulgaat: III en IV Regum), welke den opstand van Adonias en de troonsbestijging van Salomon verhalen en de geschiedenis van David's koningschap geheel naar de wijze en in den geest van het Boek Samnel voltooien en passend besluiten. In de Luciaansche Septuagint vormen dan ook die twee hoofdstukken niet het begin van het Derde Boek der Koningen, maar het einde van ons geschiedwerk. Dat dit ten gevolge van de bewerking, welke het onderging, den lezer eenige moeilijkheden bereidt, valt zeker niet te ontkennen, maar dat die moeilijkheden niet onoverkomelijk zijn, evenmin. Grooter echter en talrijker zijn de moeilijkheden, welke de Boeken Samuel opleveren om een tweede reden, te weten het zeer vroeg ingeslopen, eigenlijk tekstbederf.</p>
<p>Zeer talrijk zijn vooreerst die fouten, welke aan de achteloosheid der afschrijvers zijn te wijten, fouten als ook elders ontstaan zijn door verschrijving, dubbelschrijving, verwisseling van op elkaar gelijkende woorden, opneming van randbemerkingen in den tekst, uitlating of verschuiving van regels, enz.<note n="1264">Aan een tekortkoming van laatstgenoemden aard is b.v. de duisterheid te wijten, welke aan de verklaarders van I Reg. X 7-9 en XII 4-7 voorheen zooveel hoofdbrekens veroorzaakte. Eerst nu men heeft ingezien, dat I Reg. X 8 daar niet op zijne plaats is, maar met nog minstens één vers, dat te loor ging, welks inhoud echter te gissen valt, achter I Reg. XII 5 uitviel, zijn beide plaatsen opgehelderd.</note>. Bijzonder talrijk zijn voorts in ons boek de opzettelijke wijzigingen van den tekst, afkomstig van afschrijvers, die verbeteringen meenden te moeten maken, waar in waarheid niets te verbeteren viel<note n="1265">Zulk een zoogenaamde verbetering onderging b.v. I Reg. XV 12 (zie de noot aldaar), toen men niet meer inzag, dat met het daar genoemde Galgala (Hebr. hag-gilgal) niet de stad van dien naam bij Jericho, maar de heilige hoogte van Cariathiarim-Gabaon bedoeld is.</note>. Onder de middelen, ons gegeven om dat tekstbederf - dat intusschen nooit de geopenbaarde geloofswaarheden verduistert - niet slechts te ontdekken, maar ook om de bedorven teksten te verbeteren, beslaat eene zeer voorname plaats de aloude Alexandrijnsche vertaling, de Septuagint, wier vanouds zoo groot gezag in de Kerk door het bekende besluit van de kerkvergadering van Trente in niets verminderd werd. Die om haar slaafsche getrouwheid juist zoo kostbare vertaling vertegenwoordigt ons den grondtekst in een veel ouder en oorspronkelijker vorm, dan waarin wij dien thans bezitten. Door haar en andere oude vertalingen te raadplegen en tevens de verdere hulpmiddelen te gebruiken, die ons vooral heden ten dage ter beschikking staan<note n="1266">Een dier middelen, voor de Boeken Samuel van bijzonder gewicht, verschaft ons de eerst onlangs (door Prof. H. Grimme) gemaakte ontdekking, dat, zoo dikwerf een profeet den wil Gods aan menschen vorkondigt, zijn woord metrischen vorm aanneemt. Zie I Reg. XV 2 en vooral II Reg. VIII 5-17, XII 7-12 met de aanteekeningen.</note>, kunnen wij er thans vrij wel in slagen, den  tekst van de Boeken Samuel van de ingeslopen gebreken te zuiveren en bijna doorgaans, zoo al niet naar de letter, dan toch naar inhoud en samenhang in zijn oorspronkelijkheid te herstellen. En van dat zoo gezuiverde en herstelde werk geldt ten volle wat wij over zijn bouw en inhoud zeiden.</p>
<p>Dat de hedendaagsche ongeloovige schriftverklaarders dit laatste kunnen noch willen beamen behoeft ons niet te verwonderen. Het geloof aan de bovennatuurlijke openbaring missend zijn zij onbekwaam een boek te verstaan, waarvan, als van het onze, Gods bovennatuurlijke tusschenkomst de draad is, die al de verhaalde gebeurtenissen verbindt. De leidende gedachte niet vattend vatten zij ook niet de beteekenis der afzonderlijke feiten, zoodra deze van die leidende gedachte uit moeten worden beoordeeld. Bij al de studie, welke zij aan de Boeken Samuel gewijd hebben, ondanks alle ophelderingen en tekstverbeteringen, welke wij - het zij geenszins ontkend - aan hun arbeid te danken hebben, is en blijft het geschiedwerk in zijn geheel voor hen een gesloten boek, een boek tweeslachtig en vol van tegenspraak en ongerijmdheid. Het zouden, zooals allen, meestal elkander naschrijvend, gelijkelijk beweren, vooral twee zaken zijn, waaraan een verstandig lezer van de Boeken Samuel onvermijdelijk aanstoot moet nemen. De eerste is <hi type="cursief">de herhaling van zekere gebeurtenissen.</hi></p>
<p>Er komen, zoo zeggen zij, twee aankondigingen van Gods wraakgericht aan Heli voor, waarvan elke op zich zelf meer dan voldoende is. Er zijn twee berichten over de verwerping van Saül, en het laatste bevat geen zinspeling op het eerste. De twee (of drie) verhalen over de verheffing van Saül tot koning zijn een derde voorbeeld. Twee verhalen omtrent de komst van David aan het hof hebben al de oude schriftverklaarders wanhopig gemaakt. Wij lezen van tweemaal gevoerde onderhandelingen over Saül's dochter, en den tweeden keer weet men niets van de vroegere. Er zijn voorts twee berichten omtrent David's vlucht van het hof, twee omtrent het vallen van Saül in diens macht, twee over David's uitwijking naar Achis, twee eindelijk ook omtrent den dood van Saül.</p>
<p>Wat hebben wij hierop te antwoorden? Van de gewraakte herhalingen kunnen er twee, te weten die over de komst van David aan het hof en de daarna genoemde over de onderhandelingen aangaande Saül's dochter, in waarheid bezwaarlijk anders dan als herhalingen en wel als hinderlijke en, althans in schijn, tegenstrijdige herhalingen worden aangezien. Er waren echter en er zijn geloovige schriftverklaarders, die dit laatste ontkennen en hun ontkenning met verschillende bewijzen meenen te kunnen staven. Maar zoo wij ons door die bewijzen niet of slechts ten halve kunnen laten overtuigen, dan behoeft ons dit niet in verlegenheid te brengen. Het tweede bericht toch omtrent de komst van David aan het hof en het eerste aangaande de onderhandelingen  over Saül's dochter maakten naar allen schijn oorspronkelijk geen deel uit van den gewijden tekst. Het verhaal namelijk van David's jeugd en opkomst (I Reg. XVI 1 - XIX 18<hi type="cursief">a</hi>) is in den tegenwoordigen grondtekst, de Vulgaat en de meeste andere vertalingen aanzienlijk langer dan in de beste handschriften en uitgaven der Septuagint, in welke vijf grootere en kleinere stukken (XVII 21-31; XVII 55 - XVIII 6<hi type="cursief">a</hi>; XVIII 10-11, 17-19, 29<hi type="cursief">b</hi>-30) niet gelezen worden. Nu kan men die stukken uit den Hebr. tekst wegnemen zonder daardoor eenige gaping te veroorzaken; het verhaal loopt dan zelfs zonder eenige stoornis geregeld door. Leest men daarentegen die stukken mede, dan stuit men op tal van onderbrekingen en herhalingen, als elders in het boek niet voorkomen, en zelfs op tegenstrijdigheden, van welke bezwaarlijk valt aan te toonen dat zij slechts in schijn bestaan. Het lijdt geen twijlel, dat de vijf bedoelde stukken in de Septuagint oorspronkelijk niet stonden (zie I Reg. XVI noot 1). Daar nu de Grieksche vertalers steeds met slaafsche getrouwheid den grondtekst volgen, zelfs waar ze dien niet begrijpen, schijnt het meer dan waarschijnlijk, dat de grondtekst tijdens het ontstaan der Septuagint bedoelde deelen nog niet bevatte. Hoe zij in den gewijden tekst konden komen, hebben wij in de noot op I Reg. XVIII 30 getracht te verklaren. Naar het algemeen gevoelen onzer godgeleerden doet men aan het besluit van de kerkvergadering van Trente aangaande de Vulgaat zeker niet te kort, wanneer men moeilijkheden opleverende gedeelten van de Vulgaat als ingelascht beschouwt, indien zij niet voorkomen in de Septuagint, d.w.z. in die uitgave van het O.T., welke gedurende de eerste christelijke eeuwen in de Kerk algemeen werd gebruikt.</p>
<p>Kunnen wij dus twee van de gewraakte herhalingen als aan den tekst der Septuagint vreemd afwijzen, omtrent de overige valt het gemakkelijk in te zien dat zij of volstrekt geen herhalingen van gelijke of verwante gebeurtenissen of wel werkelijk herhalingen zijn, maar dan zoodanige, dat zij met nieuwe gebeurtenissen gelijk staan. Een man Gods voorspelt aan Heli 's Heeren naderend wraakgericht. Als de zwakke hoogepriester niettemin zijne misdadige zonen laat begaan, laat God hem, <hi type="cursief">jaren later, door een knaap,</hi> wien Heli zelf eerst het woord: ‘Spreek Heer, want uw dienaar luistert’ in den mond moet geven, aankondigen dat het wraakgericht weldra tot schrikwekkende uitvoering zal komen. Is die herhaling geen steigering, geen nieuwe gebeurtenis? Hetzelfde geldt van het volgende: Samuel voorzegt aan Saül, die in den nood van het oogenblik zijn vertrouwen op God verloren en daardoor een hem gegeven verbod overtreden heeft, dat de koninklijke macht niet bij zijn huis zal blijven. Als de koning des ondanks zich aan eene nieuwe ongehoorzaamheid schuldig maakt, echter nu niet uit nood, maar uit hebzucht, herhaalt de profeet de voorspelling, en thans zoo ernstig, zoo dreigend, dat zij niet als eerste, maar als eene tweede en laatste waarschuwing verschijnt. In de geschiedenis van Saül's verheffing valt voor den niet door ongeloof verblinden lezer hoegenaamd niets te bespeuren van wat op eene herhaling gelijkt. Eerst laat God hem in het geheim door Samuel zalven; dan wijst dezelfde God hem in het openbaar door het lot als koning aan, waarop hij dan ook door het  volk gehuldigd wordt, maar niet dan onder verzet van velen. Als de koning dan kort daarna door zijn beslist en met een schitterenden uitslag bekroond optreden tot redding van Jabes zijn, hem door God bij zijne zalving ingestort koninklijk karakter getoond heeft, wordt hij opnieuw, maar nu zonder eenig verzet, als koning gehuldigd. Wie, die lezen kan, ziet hier herhaling? Er zijn, ja, twee berichten zoowel omtrent David's vlucht van Saül's hof alsook van zijne komst bij Achis; maar zoowel de eerste vlucht alsook de eerste komst verschijnen in het verhaal als van de tweede vlucht en de tweede komst duidelijk onderscheiden, en de herhaling van vlucht en komst wordt door de gebeurtenissen voldoende gerechtvaardigd. Er wordt, ja, tweemaal verhaald, dat Saül in de macht van David valt; maar ook hier is blijkens de omstandigheden van twee verschillende gebeurtenissen sprake, en zoo de schrijver verhaalt hoe David ook den tweeden keer den gezalfde des Heeren ontziet, dan geeft hij daarmede een nieuw en nog krachtiger bewijs voor de edelmoedigheid van zijn held. Wij lezen eindelijk, ja, twee berichten, zelfs twee zeer tegenstrijdige berichten, over den dood van Saül. Maar het eerste is van den schrijver en het ware, het tweede van den op loon belusten Amalekiet en leugenachtig, gelijk diens geheele houding duidelijk bewijst. Het schijnt wel opmerkelijk, dat juist zij, die zich voor de meest denkende lezers der Schrift houden, zoo hier als elders<note n="1267">Zie b.v. II Reg. XI 8-12, 18-25 met de aanteekeningen.</note>, ééne eigenaardigheid van den schrijver der Boeken Samuel niet hebben opgemerkt, te weten, dat hij meer dan anderen op <hi type="cursief">denkende</hi> lezers rekent en het steeds aan hen overlaat, uit de verhaalde feiten zijne eigen gedachten en de beweegredenen der handelende personen af te leiden.</p>
<p>Niet beter gegrond dan het eerste is het tweede bezwaar, dat de moderne critiek met dezelfde hardnekkigheid te berde brengt. Er zou, zoo zegt men, in de Boeken Samuel <hi type="cursief">een groot verschil van voorstelling en gezichtspunt</hi> vallen waar te nemen aangaande personen en zaken. Als eerste voorbeeld van zulk een tweeslachtige voorstelling moet steeds en vooral Samuel dienst doen. Verschijnt deze hier als de machtige bevrijder van het volk, de groote vertegenwoordiger Gods, de tweede Moses, op wiens bevel het gansche volk opkomt, die met meer dan koninklijk gezag beveelt en bestraft, elders is hij, naar het heet, de ziener van een landelijk stadje, geëerbiedigd als iemand, die den offermaaltijd zegent en bij een plaatselijk feest voorzit, maar vooral bekend als waarzegger, die voor geldelijk loon uitkomst geeft omtrent verloren zaken. Voor Saül, die slechts eenige mijlen van hem af woont, is hij een onbekende. Welnu, van al het laatste is alleen dit waar, dat ‘de ziener’ bij uitnemendheid, de laatste en grootste rechter, bescheiden in een bescheiden stadje leeft, hierin volkomen gelijk aan zijne voorgangers, en dat hij daar blijkbaar zeer geacht en gezien is en op den dag van Saül's komst aan zijne aanzienlijke stadgenooten een offermaaltijd aanbiedt. Wat hij verder heet te zijn en te doen, heet en doet hij enkel naar de voorstelling, welke de modernen zich in hun vooringenomenheid daarvan maken (zie I Reg. IX 5-10 met de aanteekeningen). Dat die voorstelling volstrekt valsch is, dat de bescheiden ziener van Rama in waarheid de groote rechter en profeet is, blijkt terstond uit de wijze, waarop hij den zoon van Cis ontvangt, en uit de gewichtige handeling, die hij aan hem voltrekt.</p>
<p>De tweede en laatste groote tegenstrijdigheid, waarop de modernen in ons geschiedwerk meenen te stooten, betreft den staatkundigen toestand van Israël ten tijde van Saül's verheffing. Naar zij terecht uit I Reg. VII lezen, maakte reeds Samuel een einde aan de heerschappij, welke de Philistijnen door den slag van Aphec over Israël verkregen hadden. Maar hoe dan, zoo zeggen zij, de een voor de ander na, daarmede te rijmen, dat de koning, dien God nu aan zijn volk geeft, volgens I Reg. IX 16 dat volk nog eerst uit de handen der Philistijnen verlossen moet? Wij vragen niet zonder verbazing: Is het wellicht de vrees voor <hi type="cursief">de Philistijnen,</hi> die de Israëlieten drijft een koning te begeeren? Of is het niet met het verlangen, om gelijk de heidensche volken een aardsch koning te hebben, een dreigende inval <hi type="cursief">der Ammonieten</hi>, die blijkens I Reg. XII 12 Israël dat onstuimig verlangen deed uiten? Als Samuel de olie over Saül's hoofd heeft uitgegoten, zegt hij tot hem: ‘Zie, de Heer heeft u tot vorst over zijn erfdeel gezalfd, en gij zult zijn volk bevrijden <hi type="cursief">uit de handen zijner vijanden, die het omringen</hi>’. Van alle kanten was Israël door vijanden omringd, die, dan de een dan de ander, gelijk het tijdvak der rechters leert, zijn rust verstoorden, zijn bestaan bedreigden. De taak van den koning, eerst door David, niet reeds door Saül volbracht, omdat deze zich door zijn ongehoorzaamheid Gods hulp onwaardig maakte, zou voornamelijk deze zijn: door de onderwerping dier vijanden aan Israël een het volk Gods waardig en rustig bestaan te verzekeren. Eene bevrijding juist en alleen van Philistijnsche heerschappij door Saül is I Reg. IX 16 (zie de noot) niet bedoeld en kan niet bedoeld zijn, omdat geen enkele plaats valt aan te wijzen, welke van een zoodanige heerschappij in dien tijd gewaagt (zie I Reg. VII 13-17, XIII 3, 29 - 22 met de aanteekeningen).</p>
<p>Hiermede is alles genoemd en afgedaan wat de hedendaagsche bijbelcritiek tegen de Boeken Samuel in het algemeen aan bezwaren weet in te brengen<note n="1268">Andere, meer in bijzonderheden gaande bezwaren worden, zoo zij het verdienen, in de aanteekeningen op den tekst medegedeeld en weerlegd.</note>. Afgedaan en geoordeeld is gevolglijk ook de zeer vreemde, om niet te zeggen onmogelijke bedoeling, welke de ongeloovigen in hun verlegenheid den schrijver van het werk toedichten. Deze zou geenszins beoogd en gemeend hebben eene geloofwaardige geschiedenis van den oorsprong van het koningschap in Israël te schrijven; hij wilde enkel door zijn werk alles voor het nageslacht bewaren wat hij omtrent dat onderwerp in verschillende, hoe ook uiteenloopende geschriften geboekt vond. Daarom voegde hij alle hem belangrijk toeschijnende geschriften of gedeelten van geschriften door min of meer geschikte overgangen bijeen, hier iets bijvoegend, daar iets weglatend, en zoo goed en zoo kwaad als het ging de in zijn bronnen verhaalde gebeurtenissen rangschikkend naar den tijd, waarin zij vielen of heetten gevallen te zijn. Met groote zekerheid weten nu de verschillende modernen ons boek uiteen te rafelen tot een grooter of geringer aantal geschriften of bronnen, verminkte of onverminkte, en zelfs altijd de naden aan te wijzen, welke de verschillende bronnen heeten te verbinden. Jammer maar voor hen, dat niet weinige dier naden, goed onderzocht, zich uitwijzen of als kwalijk door hen begrepen plaatsen, of wel als randbemerkingen of als verschrijvingen. De min gunstige staat van den gewijden tekst leverde aan de ongeloovige bijbelcritiek menig schijnbewijs voor haar onhoudbare bewering.</p>
<p>De Boeken Samuel maken, wij zagen het, een weldoordacht en goed uitgewerkt geheel uit, vrij van de door de hedendaagsche critiek beweerde tegenstrijdigheid. Haar gevoelen omtrent de bedoeling van den schrijver blijkt dus geheel ongegrond, en haar wijze, om den oorsprong van het werk te verklaren, schijnt niet dan met zeker voorbehoud te kunnen worden aanvaard. Zeer zeker heeft de schrijver der Boeken Samuel beoogd en gemeend, de wording van het koningschap in Israël <hi type="cursief">naar waarheid</hi> te verhalen. En aangezien hij zonder twijfel geruimen tijd na de vestiging van het koningschap leefde, heeft hij zeer zeker ook naar oude bronnen gewerkt. De beantwoording nu der vraag, hoe hij die bronnen gebruikte, hangt af van het antwoord, te geven op de andere vraag, van welken aard zijne bronnen waren. De schrijver zelf gewaagt daarvan niet, behoudens in één, daarbij nog twijfelachtig geval (zie II Reg. I 18 met de noot). Maar uit de vergelijking van zijn werk met de Boeken Paralipomenon en van deze met de twee laatste Koningsboeken blijkt met zekerheid, dat hij voor het grootste gedeelte van zijn verhaal naar dezelfde bronnen werkte, uit welke de schrijvers der twee genoemde boeken gestadig geput hebben<note n="1269">Vele nieuweren houden vol dat de Chroniekschrijver de Boeken Samuel als bron gebruikte en het daar gevondene volgens zijne opvatting en bedoeling willekeurig wijzigde, verminkte en aanvulde. Die bewering is stellig valsch. Al heeft hij zeker de Boeken Samuel gekend, zijne bron waren niet deze, maar dezelfde geschriften, waaraan ook zij voor een goed deel ontleend waren. Uit die geschriften nam hij veel over wat de schrijver der Boeken Samuel, als voor zijn doel minder geschikt, ongebruikt had gelaten.</note>. Die bronnen waren, gelijk in de Inleiding op III en IV Reg. wordt betoogd, geschriften van profeten, geschriften dus van die mannen, die door God geroepen waren om bij de wording en verdere ontwikkeling van het koningschap het steeds dreigend gevaar van ontaarding tegen te gaan, en die buitendien in nauwe betrekking stonden niet slechts tot het koninklijk hof, maar ook en meer nog tot de priesters van Israël's heiligdom. Uit I Par. XXIX 29 mogen wij besluiten dat de schrijver der Boeken Samuel voornamelijk bij de geschriften van Samuel, Nathan en Gad te rade ging. Van die geschriften nu kan men met allen grond veronderstellen dat zij zeer vertrouwbaar waren en geen tegenstrijdige berichten bevatten, voorts, dat zij geschreven waren in den geest, aan het karakter en de roeping dier Godsmannen eigen, d.w.z. in godsdienstigen geest. Zij deden zonder twijfel de leiding en het bestier van  den God van Israël beslist uitkomen. Uit den inhoud dier geschriften dan moest de schrijver der Boeken Samuel een door zijn doel aangewezen keuze doen. Niet alles was voor hem bruikbaar; hij wilde niet de volledige geschiedenis van Israël in een bepaald tijdvak, maar enkel die van den oorsprong van het koningschap in Israël verhalen. Met dat doel voor oogen deed hij zijne keuze en volgde dan zeker in de gekozen stukken zijne bronnen zoo getrouw mogelijk. Daaraan zal het bovenal zijn toe te schrijven, dat de godsdienstig-kerkelijke geest - zooals men het noemt - het wezen uitmaakt der Boeken Samuel. Dien geest, gelijk sommige modernen doen, te willen toeschrijven aan eene tweede bewerking van het boek ‘door kerkelijke hand’, is onnoodig. Wel echter kan men hun toegeven, dat de schrijver somwijlen geheele stukken uit zijne bronnen onveranderd overnam. De overeenkomst in strekking tusschen zijne bronnen en het werk, dat hij wenschte te schrijven, maakte hem dit mogelijk; de eenheid van zijn geschrift liep daardoor geen gevaar. Maar wat wij wel meenen te mogen betwijfelen is, dat die bronnen steeds met zulk eene zekerheid van elkander kunnen worden gescheiden als de modernen en ook geloovige schriftverklaarders met hen zich wel voorstellen. Ook de meest gezonde regelen van critiek moeten met beleid en niet werktuigelijk worden toegepast. Het min of meer gestadig voorkomen van deze benaming der heilige hoogte in het ééne en van gene in een ander gedeelte van het verhaal geeft in ons geval nog niet altijd zekerheid, dat die twee gedeelten aan verschillende bronnen zijn ontleend. Misschien toch werden de verschillende benamingen der heilige hoogte min of meer door elkander gebezigd. Het is intusschen mogelijk, dat in het eene schriftwerk een bepaalde benaming meer op den voorgrond trad dan in het andere, zoodat het meer of minder menigvuldig voorkomen der verschillende benamingen wel als een der middelen ter onderscheiding van de verschillende bronnen kan worden aangemerkt. Wat betreft de leemten en onderbrekingen, welke men bij elke der veronderstelde wisselingen van bron meent te kunnen aanwijzen, meenen wij, gelijk uit de aanteekeningen zal blijken, in niet weinige gevallen twijfel te mogen koesteren. Overigens is de nauwkeurige scheiding der bronnen voor ons van weinig of geen beteekenis, aangezien wij geen tegenstrijdigheden in het geschiedwerk ontdekken en dus ook niet hebben te verklaren. Voor de ongeloovigen echter is zij nagenoeg het eenige, daarbij zeer gemakkelijke en om die reden door hen veel misbruikte middel om van hun opvatting omtrent aard en oorsprong der Boeken Samuel eene althans in schijn bevredigende verklaring te geven.</p>
<p>Ter bepaling van den tijd, waarin zij geschreven werden, ontbreekt het aan stellige gegevens. De I Reg. XXVII 6 ingevlochten mededeeling wijst aan dat er reeds meerdere koningen over het van de overige stammen gescheiden koninkrijk Juda geheerscht hadden. En dat de schrijver geruimen tijd na Samuel leefde, schijnt niet twijfelachtig, schoon men zich ten bewijze daarvan niet kan beroepen op I Reg. IX 9, als zijnde vermoedelijk een randbemerking van onzekeren ouderdom. Echter kan het werk naar het oordeel van bevoegde  kenners van het Hebreeuwsch niet vele eeuwen na David ontstaan zijn. Daarvoor blijkt de taal ondanks alle tekstbederf te oorspronkelijk en te zuiver, en juist dat veelvuldig voorkomende tekstbederf pleit voor den betrekkelijk hoogen ouderdom van het boek. Daarvoor getuigt ook, en wellicht nog sterker, de omstandigheid, dat de schrijver, zonder eenige vrees van verkeerd verstaan te worden, voor de heilige hoogte door elkander al de verschillende namen gebruikt, met welke zij tijdens het ontstaan van het koningschap werd aangeduid. Hij kan daarom niet zeer lang na den bouw van den tempel geleefd hebben. Zoo schijnt het oude vermoeden niet ongegrond, dat het oorspronkelijke Boek Samuel geschreven werd gedurende de regeering van Abiam, om dien het verheven voorbeeld van zijn overgrootvader als een spiegel van echte vroomheid en waarachtig staatsbeleid voor te houden (vgl. III Reg. XV 3 volg.).</p>
<p>Voor de geloofwaardigheid van het geschiedwerk pleiten behalve het reeds gezegde tal van uit- en inwendige redenen. Wat den lezer bij alle wisseling van tooneel en gebeurtenissen boven alles treft, is de zielkundige waarheid, waarmede de verschillende personen geteekend zijn. In onze verklaringen zal daarop, althans wat de hoofdpersonen betreft, nader gewezen worden. Niet minder indruk maken de juistheid en uitvoerigheid, welke den schrijver kenmerken in het verhalen van de omstandigheden, onder welke de verschillende gebeurtenissen plaats hadden, in het beschrijven van de toestanden, waaruit zij geboren werden, en van de plaatsen, waar zij voorvielen. En zoo hij, gelijk I Reg. V en VI, bijzonder wonderbare gebeurtenissen moet verhalen, verzuimt hij niet naar de gebruiken en gedenkteekenen te verwijzen, welke te zijnen tijde nog aan die gebeurtenissen herinnerden.</p>
<p>'t Ligt voor de hand, dat gebeurtenissen, als in de Boeken Samuel verhaald worden, lang moesten voortleven in de heugenis des volks en in de latere letterkunde, te meer daar het rijk Juda onder de heerschappij bleef van het koninklijk geslacht, welks oorsprong den hoofdinhoud van het werk uitmaakt. Inderdaad maken dan ook de later geschreven boeken van het O.V. herhaaldelijk gewag van de gebeurtenissen, in de Boeken Samuel verhaald; inzonderheid herhalen de Boeken Paralipomenon in hoofdzaak hun inhoud. Als geschiedkundige getuigenissen kunnen voorts de opschriften van twaalf psalmen dienen. Zinspelingen op de in het geschiedwerk voorkomende feiten ontmoet men buitendien Ps. LXXVII 70, IIC 6; Eccli. XLVI 16; Is. XXIX 1; I Mach. II 57, IV 30; Matth. XII 3; Marc. II 25; Luc. VI 3; Act. VII 46, XIII 22. In zooverre die aanhalingen afkomstig zijn uit zeer verschillende tijdperken, dienen zij ten bewijze, dat de vermelde gebeurtenissen steeds geleefd hadden in de gedachtenis des volks en daarom door een latere voorstelling niet konden worden vervalscht.</p>
<p>Zoo blijven de Boeken Samuel ondanks alle moderne bijbelcritiek voor ons wat zij voor de vroegere geslachten geweest zijn: een geschiedwerk, echt menschelijk als weinige andere, maar echt goddelijk tevens. In zijn even ware als treffende verhalen openbaart het ons 's menschen natuur in al haar zwakheid en grootheid, maar tevens 's Heeren rechtvaardigheid, barmhartigheid en wijsheid, 's Heeren wijsheid vooral, door  haar wonderbare leiding van het uitverkoren volk de komst voorbereidend van Hem, die zich met volle recht den zoon van David zoude noemen, en in wien de aan David gegeven voorspelling hare volheerlijke vervulling zou vinden.</p>
<chapter osisID="1Sam.1">
<title>Hoofdstuk I.</title>
<p>Anna, meest geliefde vrouw van Elcana, maar onvruchtbaar en daarom bespot door hare mededingster en diep bedroefd, vraagt in het heiligdom van Silo van God eenen zoon, de gelofte afleggend, dat zij dien aan den Heer zal toewijden (v. 1-19). Door God verhoord, brengt zij haren zoon Samuel tot den hoogepriester Heli te Silo en stelt hem in den dienst van 's Heeren heiligdom (v. 20-28).</p>
<verse osisID="1Sam.1.1"><hi type="bold">E</hi>R was een man van Ramathaïm-Sophim, van het gebergte Ephraïm, en zijn naam was Elcana, de zoon van Jeroham, den zoon van Eliu, den zoon van Thohu, den zoon van Suph, een Ephrateër<note n="1270">De aanhef van het verhaal naar het Hebr.: ‘En er was....’, zonder nadere aanduiding van tijd, gaat uit van de toestanden in het Boek der Rechters geschilderd. Wellicht sloot het vroeger aan bij Judic. XVI; opmerkelijk is de overeenkomst van dezen aanhef met dien van Judic. XVII. Ramathaïm-Sophim. Eene stad van dien naam komt elders niet voor; het vervolg van het verhaal leert, dat Rama (Hebr. meestal ha-Rama) in het land Suph (zie IX 5) bedoeld is. Naar een verbeterde lezing van den verschreven grondtekst zal men moeten lezen: ‘En er was een man van ha-Rama (in of van) Suph van het gebergte Ephraïm’. Het gebergte Ephraïm, Jos. XI 16 en 21 ‘gebergte van Israël’ genoemd, is het bergland, dat na eene geringe bodemverlaging ten N. van het gebergte van Juda (zie Jos. XI noot 13), ongeveer aan de noordelijke grens van Juda begint en door Benjamin, Ephraïm en Manasses loopt tot de vlakte van Esdrelon. Volgens II Reg. XX 1 vgl. met 21 behoorde dan ook het land Jemini, in welks onmiddellijke nabijheid het land Suph lag, tot het gebergte Ephraïm. Vgl. hierna IX 3-5. Over de ligging van Rama-Suph zie de aanteekeningen aldaar. Elcana.... Ephrateër. Vgl. I Par. VI 26-27, 33-35 en noot 19. Door Suph stamde Elcana af van Caäth en was dus van Levietischen bloede. Ephrateër, dat naar den grondtekst zoowel op Suph als op Elcana kan slaan, heeft daarom niet den zin van ‘Ephraïmiet’, maar duidt aan, dat deze familie woonde in de streek van Cariathiarim, dat, evenals Bethlehem, Ephrata genoemd wordt (zie Ps. CXXXI noot 6), omdat het evenzeer door een afstammeling van Ephrata gesticht was (zie I Par. II 50, 51). Vgl. ook de noot op X 2. De Levieten, die onder alle stammen verspreid waren, werden nader aangeduid door den naam hunner woonplaats; vgl. Judic. XVII 7, 9.</note>.</verse>
<verse osisID="1Sam.1.2"> En hij had twee vrouwen, de eene heette Anna en de andere Phe- nenna<note n="1271">Anna beteekent genade, Phenenna koraal of parel.</note>. Phenenna nu had kinderen, maar Anna had geen kinderen.</verse>
<verse osisID="1Sam.1.3"> Die man nu ging op bepaalde dagen<note n="1272">Hebr.: ‘van dagen tot dagen’, d.i. of jaarlijks (vgl. Judic. XVII 10) of op de (voorgeschreven) feesten Paschen, Pinksteren, Loofhutten (zie Ex. XXIII 17, XXXIV 23; Deut. XVI 16).</note> uit zijne stad op, om den Heer der heerscharen<note n="1273">Deze hier voor het eerst in de H. Schrift voorkomende uitdrukking (volledig: de Heer God der heerscharen) wordt in het O.T. vooral door de profeten ontelbare keeren herhaald. Met de heerscharen (Hebr. tsebaooth, dat de Vulgaat in navolging der Septuag. dikwerf onvertaald laat) zijn de hemelsche machten, de engelen, en ook de sterren bedoeld.</note> te aanbidden te Silo<note n="1274">Zie Jos. XVIII 1. Sedert de verovering van het H. Land was de te Silo geplaatste tabernakel van Moses, het heiligdom der ark, met de ark daar onafgebroken gebleven. Zie Judic. XX 1, XXI 5, 8, 19 met de aanteekeningen.</note> en Hem een offer te brengen. En daar waren de twee zonen van Heli, Ophni en Phineës, priesters des Heeren<note n="1275">Van de zonder twijfel talrijke priesters, welke den dienst bij het ééne nationale heiligdom van Israël verrichtten, worden hier alleen de twee zonen van den hoogepriester uitdrukkelijk genoemd van wege de gewichtige rol, welke zij in het volgend verhaal spelen.</note>.</verse>
<verse osisID="1Sam.1.4"> De dag dan kwam, en Elcana droeg het slachtoffer<note n="1276">Een dankoffer, van welks vleesch de gever een gedeelte terugontving, dat blijkens Lev. VII 5 op den dag der offerande moest worden gegeten.</note> op en gaf aan Phenenna, zijne vrouw, en aan al hare zonen en dochters (hunne) deelen.</verse>
<verse osisID="1Sam.1.5"> Aan Anna echter gaf hij slechts één deel, met weemoed<note n="1277">Hebr. appaim, dat gewoonlijk, maar slechts met behulp eener zeer gedwongen verklaring wordt weergegeven met dubbel, schijnt naar de Septuag. te zijn ontstaan uit ephes, waardoor de zin van v. 5a deze wordt: ‘Aan Anna gaf hij slechts één stuk; niettemin had hij Anna lief’. Volgens de Vulgaat betreurt het Elcana, dat hij aan de beminde, maar kinderlooze Anna slechts één stuk kan geven, terwijl Phenenna met hare kinderen er meer ontvangt.</note>, omdat hij Anna liefhad. De Heer toch had haren schoot gesloten.</verse>
<verse osisID="1Sam.1.6"> Ook kwelde haar hare mededingster en pijnigde haar hevig, naardien zij haar zelfs verweet, dat de Heer haren schoot gesloten had.</verse>
<verse osisID="1Sam.1.7"> En aldus deed hij jaar op jaar, wanneer zij, als het tijdstip weer gekomen was, opgingen naar den tempel des Heeren. En zoo tergde deze haar. Zij echter zweeg en nam geen eten<note n="1278">Met behulp der Septuag. gewijzigd schijnt v. 7, te moeten luiden: ‘En aldus deed hij (Elcana) jaar op jaar, zoo dikwerf hij opging tot het huis des Heeren. Maar Anna verhulde haar hoofd en weende en wilde niet eten’.</note>.</verse> 
<verse osisID="1Sam.1.8"> Haar man Elcana zeide dan tot haar: Anna, waarom weent gij? En waarom eet gij niet? En om wat reden bedroeft zich uw hart? Ben ik u niet meer waard dan tien zonen<note n="1279">D.i. vele zonen. Vgl. Gen. XXXI 7, 41; Num. XIV 22.</note>?</verse>
<verse osisID="1Sam.1.9"> Maar Anna stond op, nadat zij gegeten en gedronken had te Silo<note n="1280">Voor het overbodige te Silo (Hebr. besjiloh) zal men zeker moeten lezen in de cel (Hebr. balisjka), zie noot 12 en 16. Blijkens v. 18 at Anna eerst na haar terugkomst. Ook is het hinderlijk, dat de vermelding van de plaats ontbreekt, waarheen zij zich begaf, toen zij opstond. Zoo men in de Septuag. te Silo vervangt door in de cel luidt het vers aldaar: ‘en zij stond op, nadat zij gegeten hadden (d.w.z. na afloop van het offermaal, aan hetwelk Anna niets genuttigd had) in de cel, en ging staan vóór den Heer’, d.i. begaf zich naar het heiligdom.</note>. En de priester Heli zat op den zetel voor den deurpost van den tempel des Heeren<note n="1281">Heli is de eerste en eenige hoogepriester, die tevens als rechter verschijnt. Hij stamde door Ithamar van Aäron af. - Voor tempel heeft het Hebr. hekal, dat steeds een gebouw (paleis of tempel), nooit tent beteekent (zie II Reg. VII 6). Ook de deurpost doet denken aan een gebouw. Toch was het heiligdom van Silo de aloude Mosaïsche tabernakel, welke later naar den heuvel van Cariathiarim-Gabaon verplaatst (zie VII 1 met de noot) en tot Salomon's tijd daar gebleven, door dezen blijkens II Par. II 5 in den tempel van Jerusalem werd overgebracht. Maar rondom het veel bezochte heiligdom waren overeenkomstig de behoeften allerlei gebouwen verrezen, als woningen en wachtkamers voor de priesters en andere dienaren van het heiligdom, vertrekken voor de pelgrims (zie noot 11), stallen voor het offervee enz., en dit geheel met tabernakel en koperen altaar heet hier hekal, elders (zie X 3 met de noot) huis Gods. De deurpost is zeker de post van de hoofdpoort der gebouwen; zie III 15. Te Silo en later te Gabaon had men reeds in het klein en in minder prachtige bouwvormen al wat later den tempel van Jerusalem uitmaakte.</note>.</verse>
<verse osisID="1Sam.1.10"> Daar nu Anna het hart vol had van bitterheid, bad zij onder veel tranen tot den Heer,</verse>
<verse osisID="1Sam.1.11"> en zij deed eene gelofte, zeggende: Heer der heerscharen, indien Gij in waarheid neerziet op de ellende uwer dienstmaagd en mijner gedenkt en uwe dienstmaagd niet vergeet, en aan uwe dienares een mannelijken nakomeling geeft, zoo schenk ik hem aan den Heer voor al de dagen zijns levens, en er zal geen scheermes op zijn hoofd komen<note n="1282">Geheel ten onrechte beweren sommigen, dat Anna den zoon, dien zij van God afsmeekte, voor het priesterschap wilde bestemmen. Daarvan is in het geheele verhaal niets te bespeuren en kon ook geen sprake zijn, daar Elcana niet tot het geslacht van Aäron behoorde. De knaap zou een nazareër zijn, niets meer. Zie Num. VII met noot 1.</note>.</verse>
<verse osisID="1Sam.1.12"> Het geschiedde nu, terwijl zij haar gebeden vermenigvuldigde voor den Heer, dat Heli haren mond gadesloeg.</verse>
<verse osisID="1Sam.1.13"> Anna nu sprak bij zich zelve, en alleen hare lippen bewogen zich, en van eene stem was niets te hooren. Daarom hield Heli haar voor beschonken</verse>
<verse osisID="1Sam.1.14"> en zeide tot haar: Hoe lang nog zult gij dronken zijn? Verduw een poos den wijn, waarvan gij beschonken zijt<note n="1283">Naar de Septuag.: ‘verduw den wijn en ga heen uit de tegenwoordigheid des Heeren’, wat wel den indruk maakt van oorspronkelijk te zijn.</note>!</verse>
<verse osisID="1Sam.1.15"> Anna antwoordde en sprak: Neen, neen, mijn Heer! eene erg ongelukkige vrouw toch ben ik, en noch wijn noch iets anders wat dronken maken kan heb ik gedronken, maar ik stortte mijne ziel uit voor het aanschijn des Heeren.</verse>
<verse osisID="1Sam.1.16"> Zie uwe dienstmaagd niet aan als eene van de dochteren van Belial<note n="1284">Zie Deut. XIII noot 18. Het geheele antwoord van Anna getuigt van zeldzame nederigheid en zachtmoedigheid.</note>, want uit de overmaat van mijn verdriet en hartzeer heb ik tot hiertoe gesproken.</verse>
<verse osisID="1Sam.1.17"> Toen sprak Heli tot haar: Ga in vrede, en de God van Israël verleene u de gave, welke gij van Hem gevraagd hebt.</verse>
<verse osisID="1Sam.1.18"> En zij zeide: Moge uwe dienstmaagd genade vinden in uwe oogen. En de vrouw ging haars weegs en zij at<note n="1285">De Septuag. is hier weder vollediger: ‘de vrouw ging haars weegs en kwam in de cel en at en dronk.’</note>, en haar gelaatstrekken ondergingen geen verandering meer<note n="1286">Naar den verbeterden grondtekst: ‘en haar aangezicht was niet droevig meer’. Door haar gebed en den zegen van den hoogepriester had zij vertrouwen en de genade van onderwerping aan Gods wil gekregen.</note>.</verse>
<verse osisID="1Sam.1.19"> En 's morgens stonden zij op en aanbaden vóór den Heer en keerden terug en kwamen in hun huis te Ramatha<note n="1287">Ramatha is de Hebreeuwsche vorm voor ‘naar Rama’.</note>. Elcana nu bekende Anna zijne vrouw, en de Heer gedacht harer<note n="1288">Vgl. Gen. VIII 1, XXX 22; Luc. I 54.</note>.</verse>
<verse osisID="1Sam.1.20"> En het geschiedde na verloop van dagen<note n="1289">D.i. volgens Hebreeuwsch taalgebruik na verloop van een jaar.</note>, dat Anna ontving en een zoon baarde, en zij noemde zijn naam Samuel, omdat zij hem van den Heer gevraagd had<note n="1290">Samuel, Hebr. Sjemoeëel, verkort uit Sjemoea-el, beteekent: door God verhoord.</note>.</verse>
<verse osisID="1Sam.1.21"> En haar man Elcana ging op met geheel zijn huis, om aan den Heer de plechtige slachtofferande en zijne gelofte op te dragen<note n="1291">De plechtige offerande is de jaarlijksche. Door gelofte zal men hier moeten verstaan al de offergaven, welke Elcana in den loop van het jaar voor de welvaart van zijn gezin Gode beloofd had.</note>.</verse>
<verse osisID="1Sam.1.22"> Maar Anna ging niet op. Want zij zeide aan haar man: Ik zal niet gaan voordat het kind gespeend is, en ik het kan heenleiden, opdat het verschijne vóór het aanschijn des Heeren en daar voor goed blijve.</verse>
<verse osisID="1Sam.1.23"> Toen zeide Elcana, haar man, tot haar: Doe wat u goeddunkt; en blijf en wacht totdat gij het speent, en ik bid, dat de Heer zijn woord<note n="1292">De Septuag. leest terecht uw woord. Van een woord of eene belofte Gods is hier nergens sprake.</note> vervulle. Zoo bleef de vrouw en zoogde haren zoon, totdat zij hem speende.</verse>
<verse osisID="1Sam.1.24"> En nadat zij hem gespeend had, nam zij hem met zich mede te gelijk met drie kalveren en drie maten meelbloem<note n="1293">In plaats van drie kalveren hebben de Grieksche en de Syrische vertaling een driejarig kalf. Vgl. Gen. XV 9. Er is v. 25 ook van de slachting van slechts één offerdier sprake. Bij het bloedige offer voegt Anna een onbloedig (mincha) van meel en wijn, overeenkomstig de bepalingen van Num. XV 1 volg.</note> en een kruik wijn, en zij bracht hem naar het huis des Heeren te Silo. De knaap nu was nog een kindje<note n="1294">Vermoedelijk van drie jaren. Vgl. II Mach. VII 28. Nog te jong voor 's Heeren dienst zou toch het knaapje opgroeien bij 's Heeren heiligdom, vermoedelijk onder de hoede van de vrouwen, van welke II 22 en Ex. XXVII 8 gewaagd wordt.</note>.</verse>
<verse osisID="1Sam.1.25"> En zij slachtten het kalf en brachten het kind<note n="1295">Naar de Septuag.: ‘de moeder en het knaapje’. Na de slachting van het offerdier wordt Anna met haar zoon tot den hoogepriester gebracht, opdat zij hem het doel van haar komst mededeele.</note> vóór Heli.</verse>
<verse osisID="1Sam.1.26"> En Anna zeide: Ik bid u, mijn heer, zoo waar uwe ziel leeft, heer! ik ben die vrouw, die hier vóór u stond den Heer te bidden.</verse>
<verse osisID="1Sam.1.27"> Om dien knaap heb ik gebe- den, en de Heer heeft mij mijne bede bewilligd, welke ik tot Hem gericht heb.</verse>
<verse osisID="1Sam.1.28"> En daarom heb ik hem aan den Heer geleend; al de dagen, dat hij zijn zal, zij hij den Heer geleend<note n="1296">Leenen heeft hier den zin van geven of toewijden. Den door God haar geschonken zoon schenkt Anna aan God terug. Het Hebreeuwsche werkwoord zinspeelt op den naam van den knaap.</note>. En zij aanbaden daar den Heer<note n="1297">Naar het Hebr.: ‘en hij wierp zich daar neder voor den Heer’. In het voorafgaande wordt geen persoon genoemd, die met hij kan bedoeld zijn. Ook is daar overbodig. Vermoedelijk is het Hebr. sjam (daar), zonder klinker geschreven sjm, de verkorting van Sjemoeëel en viel de l wegens de gelijke beginletter van het volgende woord weg. Doordat de knaap Samuel zich zelf nederwerpt voor den Heer wordt de plechtige opdracht voltooid.</note>. En Anna bad en sprak<note n="1298">D.i. zij zong, hetzij zij zelf den volgenden lofzang dichtte of in een bestaand haar bekend loflied den dank haars harten uitstortte. In den grondtekst bestaat het gedicht uit regels van drie klemtonen, behoudens enkele, die in het ongereede schijnen geraakt. De verdeeling in coupletten is onzeker.</note>:</verse>
</chapter>
<chapter osisID="1Sam.2">
<title>Hoofdstuk II.</title>
<p>Lofzang van Anna (v. 1-10). Ergerlijk gedrag van Heli's zonen tegenover de personen, die offeranden komen opdragen (v. 11-17). Samuel, opgroeiend in den dienst van den tabernakel, wordt jaarlijks bezocht door Anna, die meer kinderen krijgt (v. 18-21). Heli's zwakheid jegens zijne zonen wordt bestraft door een man Gods, die hem 's Heeren wraakgericht aankondigt (v. 22-36).</p>
<verse osisID="1Sam.2.1"> Mijn hart werd verblijd in den Heer en verhoogd werd mijn hoorn in mijnen God; wijd geopend heeft zich mijn mond tegen mijne vijanden, daar ik mij heb verheugd in hulp<note n="1299">In den Heer, in mijnen God, in Uwe hulp. Naar de H. Chrysostomus opmerkt, verheugen de heiligen zich meer over God, die hun gebed verhoorde, dan over de gunsten, welke Hij hun verleende. Verhoogd werd mijn hoorn, d.i. ik werd gesterkt. In de Hebreeuwsche poëzie is de hoorn van den stier een geliefkoosd beeld voor kracht; zie Deut. XXXIII 17; Ps. XCI 11. Wijd geopend heeft zich mijn mond, vgl. Is. XLVII 4, beteekent op Anna's lippen, dat zij niet meer behoeft te zwijgen op de krenkingen van Phenenna.</note>.</verse>
<verse osisID="1Sam.2.2"> Er is geen heilige gelijk de Heer is; want er is geen andere buiten U en niemand is sterk gelijk onze God<note n="1300">Naar den verbeterden grondtekst: ‘En er is geen heilige gelijk de Heer, want er is geen rechtvaardige gelijk God en er is geen rots gelijk Gij’. Aan den in waarheid alleen heiligen, rechtvaardigen en sterken God hebben de vromen hunne redding uit allen nood te danken. In den grondtekst schijnen v. 1-2 een zevenregelig couplet uit te maken, dat 's Heeren lof bezingt.</note>.</verse> 
<verse osisID="1Sam.2.3"> Spreekt niet vele hoogklinkende woorden in roemzucht, laat het oude wijken van uwen mond, want God der wetenschappen is de Heer, en voor Hem liggen de gedachten open<note n="1301">Voor het oude, d.w.z. hetgeen gij vroeger spraakt, heeft het Hebr. het vermetele. God der wetenschappen, d.i. alwetend, is de Heer; daarom kent Hij 's menschen geheimste gedachten. Naar den grondtekst luidt het slot van het vers: ‘en (Hij is) een God, die 's menschen daden weegt’ of ‘een God, wiens daden wel gewogen zijn’.</note>.</verse>
<verse osisID="1Sam.2.4"> De boog der sterken is verwonnen en de zwakken zijn omgord met sterkte.</verse>
<verse osisID="1Sam.2.5"> Wie vroeger overvloed hadden, hebben zich voor brood verhuurd, en de hongerigen werden verzadigd<note n="1302">Naar eene verbeterde lezing: ‘wie overvloed had, lijdt gebrek, maar de hongerige beërft het land’.</note>, zoodat de onvruchtbare er meerderen baarde, en wie veel kinderen had verwelkte<note n="1303">Voor meerderen heeft het Hebr. zeven, waarbij vermoedelijk het Hebr. woordje ʽad behoort, door de Vulgaat met donec vertaald. De zin luidt dan: ‘de onvruchtbare baart er tot zeven’. Naar men gist, vormen in den grondtekst v. 3-5 het tweede couplet, van tien regels, een waarschuwing van de hoovaardigen, zich grondend op Gods alwetendheid en op de ervaring, dat Hij de hoogmoedigen vernedert en de ootmoedigen verheft.</note>.</verse>
<verse osisID="1Sam.2.6"> De Heer slaat dood en maakt levend, Hij doet in het doodenrijk nederdalen en er uit terugkomen<note n="1304">Over het doodenrijk, Hebr. Sjeol, zie Gen. XXXVII noot 16. Het vers is niet slechts in letterlijken, maar ook in figuurlijken zin te verstaan. Vv. 6-10, het laatste couplet van zestien of achttien regels, schilderen den Opperheer, met souvereinen wil het heelal bestierend en het lot der menschen naar hun verdiensten door verheffing of vernedering, door loon of straf regelend, en eindigen met een voorspelling omtrent het volk Gods en zijn koning.</note>.</verse>
<verse osisID="1Sam.2.7"> De Heer maakt arm en rijk, Hij vernedert en verheft.</verse>
<verse osisID="1Sam.2.8"> Hij richt uit het stof op den behoeftige en verheft uit den drek den arme, opdat hij zitte bij de vorsten en den eerezetel inneme. Aan den Heer toch zijn de hengsels der aarde en op deze heeft Hij de wereld gesteld<note n="1305">Voor deze in de Septuag. niet voorkomende zinsnede leest men daar: ‘Hij verhoort de bede van wie een gelofte doet en zegent de jaren van den rechtvaardige’.</note>.</verse>
<verse osisID="1Sam.2.9"> De voeten zijner heiligen behoedt Hij, maar de goddeloozen zullen in de duisternis verstommen<note n="1306">D.w.z. God leidt de vromen op den rechten weg, maar laat de goddeloozen dolen.</note>; want niet door eigen kracht zal de man sterk zijn.</verse> 
<verse osisID="1Sam.2.10"> Voor den Heer zullen zijne tegenstanders versagen en Hij zal over hen donderen van den hemel. De Heer zal richten de uiteinden der aarde en de heerschappij geven aan zijn koning en Hij zal den hoorn verhoogen van zijn Gezalfde<note n="1307">Deze voorspelling slaat vooreerst op koning David, in hooger zin op Christus. Voor het eerst wordt hier in de H. Schrift de koning 's Heeren Gezalfde (Messias) genoemd. Voor de ongeloovigen, die alle voorspelling ontkennen, is het slot van den zang een steen des aanstoots en een reden, om den hoogen ouderdom van het lied te loochenen, schoon dit in tal van psalmen weerklank vindt. Ter beantwoording van de I noot 28 aangeduide vraag diene een woord van St. Augustinus: ‘Is het aannemelijk, dat dit enkel woorden zijn van eene vrouw, die zich over de geboorte van haar zoon verblijdt?’ Naar allen schijn is het lied een oude, bekende zegezang van Israël, door Anna tot uiting van haar dankbaarheid gebezigd. Evenmin als Maria het beneden zich achtte, in haar Magnificat Anna als na te zingen, behoefde deze te schromen voor de uiting harer dankbaarheid een door Gods geest ingegeven bestaand lied te bezigen. Het verliest daardoor zijn profetisch karakter niet.</note>.</verse>
<verse osisID="1Sam.2.11"> En Elcana keerde terug naar Ramatha, naar zijn huis. De knaap echter was dienaar voor het aanschijn des Heeren onder de oogen van Heli, den priester.</verse>
<verse osisID="1Sam.2.12"> De zonen nu van Heli waren kinderen van Belial; zij hadden geen kennis van den Heer</verse>
<verse osisID="1Sam.2.13"> noch van den plicht des priesters aangaande het volk<note n="1308">Naar grondtekst en Septuag.: ‘zij stoorden zich niet aan den Heer noch aan het recht der priesters van de zijde des volks’. Gelijk uit het volgende blijkt, is de zin: bij de offeranden vergrepen zij zich niet slechts aan het recht Gods, maar gingen zij tevens ook hunne rechten te buiten, die zij op de offergaven des volks hadden. Het laatste wordt als de geringste zonde het eerst aangetoond.</note>. Maar telkens als iemand een slachtoffer had geslacht, kwam de dienaar des priesters<note n="1309">Hebr. naʽar hak-kohen, wat naar eene nieuwe, zeker juiste verklaring beteekent ‘de bedienaar-priester’, d.i. de dienstdoende priester. Deze wordt in het verder verloop van het verhaal beurtelings met dien naam en eenvoudig de priester genoemd. Vgl. Ex. XXIV 5, waar de bij de offerande dienstdoende priesters han-neʽarim (d.i. de jongelingen, de bedienaren) van Israël heeten. Volgens v. 17 was de zonde der neʽarim, waarmede toch zeker Ophni en Phineës bedoeld zijn, zeer groot. Ook valt eerder aan te nemen, dat dezen zelf dan dat ondergeschikte dienaren de gewraakte euveldaden pleegden.</note>, terwijl het vleesch kookte, en hij had eene drietandige vork in zijne hand</verse>
<verse osisID="1Sam.2.14"> en hij stak daarmede in den ketel of den pot of de kan of den schotel, en al wat hij met de vork ophaalde nam de priester voor zich. Zoo deden zij met alle Israëlieten, die te Silo kwamen<note n="1310">De verkrachting van de rechten des volks bestond hierin, dat de priester, na reeds het hem volgens Lev. VII 29 volg. toekomende deel ontvangen te hebben, zich nog van het vleesch toeeigende, dat men bezig was voor het offermaal toe te bereiden. Had hij zijn deel nog niet, dan zou hij, zijn recht te buiten gaande, de vork niet op goed geluk in de ketels gestoken hebben.</note>.</verse> 
<verse osisID="1Sam.2.15"> Zelfs voordat zij het vet ontstaken, kwam de dienaar des priesters en zeide tot wie het offer bracht: Geef mij vleesch op, opdat ik het koke voor den priester, want ik zal van u geen gekookt vleesch nemen, maar rauw<note n="1311">De tweede en grootere zonde is eene verkrachting van het recht Gods. Reeds alvorens men de vetdeelen van de offerande afgesneden en ter verbranding op het altaar gelegd had, eischte de priester een deel van de offerande. Naar den grondtekst luidt v. 15b: ‘geef mij vleesch op voor den priester (priester duidt hier niet den bepaalden persoon aan, maar is soortnaam) om te braden en ik zal (eigenlijk hij zal) van u geen gekookt vleesch nemen, maar rauw.’ Zoo de tweede zinsnede niet gelijk in de Vulgaat (want) de reden opgeeft van den eisch, dan schijnt zij eene tegenbelofte in te houden. Men zal dan met eene geringe wijziging van den grondtekst voor maar rauw moeten lezen heden. De priester eischt, dat men hem vóór de offerande een stuk geve, terwijl hij belooft dan dezen keer niets te zullen verlangen van hetgeen voor de offeraars bestemd was.</note>.</verse>
<verse osisID="1Sam.2.16"> En wie de offerande opdroeg zeide hem: Laat eerst volgens het gebruik het vet heden verbrand worden; neem dan voor u naar hartelust. En deze antwoordde en zeide hem: Volstrekt niet; nu toch zult gij het geven of ik neem het met geweld.</verse>
<verse osisID="1Sam.2.17"> Zoo was de zonde der dienaren bovenmate groot vóór den Heer, omdat zij de menschen afkeerig maakten van het slachtoffer des Heeren.</verse>
<verse osisID="1Sam.2.18"> En Samuel diende vóór het aanschijn des Heeren, een knaap omgord met een linnen ephod.</verse>
<verse osisID="1Sam.2.19"> En zijn moeder maakte hem een klein onderkleed<note n="1312">Zie over den ephod Ex. XVIII noot 3 en 4 en Judic. VIII 27 noot 30, over het onderkleed (meʽil) Ex. t.a.p. noot 23. Het dragen van beide is geen bewijs, dat Samuel bestemd was voor het priesterschap; wel duiden beide kleedingstukken aan, dat hij, ofschoon niet als priester, aan den heiligen dienst verbonden was.</note>, dat zij op de vastgestelde dagen medebracht, als zij met haar man opging om het jaarlijksch slachtoffer op te dragen.</verse>
<verse osisID="1Sam.2.20"> Dan zegende Heli Elcana en zijne vrouw en zeide hem: Geve de Heer u kroost weder uit deze vrouw voor het pand, dat gij den Heer hebt afgestaan. En zij gingen terug naar hunne woonplaats.</verse> 
<verse osisID="1Sam.2.21"> De Heer bezocht daarom Anna en zij ontving en baarde drie zonen en twee dochters, en de knaap Samuel werd groot voor den Heer<note n="1313">Naar den grondtekst: ‘hij groeide op bij den Heer’, d.i. in diens heiligdom.</note>.</verse>
<verse osisID="1Sam.2.22"> Heli nu was zeer oud, en hij vernam al wat zijne zonen aan gansch Israël deden, en hoe zij sliepen bij de vrouwen, welke wacht hielden aan de deur van den tabernakel<note n="1314">Zie Ex. XXXVIII noot 2. Wijl gebrekkig met het voorafgaande verbonden en niet voorkomend in de Septuag. wordt deze volzin door velen voor een toevoegsel van later hand gehouden.</note>.</verse>
<verse osisID="1Sam.2.23"> En hij zeide tot hen: Waarom doet gij zoodanige dingen, zeer slechte dingen, welke ik verneem van het geheele volk?</verse>
<verse osisID="1Sam.2.24"> Niet zoo, mijne zonen; 't is toch geen goed gerucht, dat ik verneem, dat gij het volk des Heeren tot overtredingen brengt.</verse>
<verse osisID="1Sam.2.25"> Wanneer een mensch zondigt tegen een mensch, zoo kan God zich met hem laten verzoenen; wanneer echter een mensch tegen God zondigt, wie zal voor hem bidden<note n="1315">Naar de Vulgaat schijnt de zin: God laat zich eerder bewegen, vergiffenis te schenken van zonden door mensch tegen mensch, dan van zonden rechtstreeks tegen Hem zelf bedreven. Volgens den grondtekst kan men vertalen: ‘Zondigt een mensch tegen een mensch, dan is elohim scheidsrechter; zoo echter tegen Jahwe een mensch misdoet, wie kan voor dien als scheidsrechter optreden?’ Elohim is hier gelijk Ex. XXI 6 en XXII 6-7 de rechter, zoo genoemd omdat hij Gods plaats bekleedt. De zin is blijkbaar: wie zijn naaste beleedigt, kan de wraak van den beleedigde ontwijken door beroep op een scheidsrechter; maar wie God beleedigt, niet. God wreekt zich zelf, en niemand kan voorzien, hoever zijn wraak zal gaan.</note>? Maar zij luisterden niet naar de stem huns vaders, omdat de Heer hen wilde dooden<note n="1316">Zie Ex. IV noot 4.</note>.</verse>
<verse osisID="1Sam.2.26"> De jonge Samuel echter nam toe en groeide op en was welbehagelijk zoowel aan den Heer als aan de menschen.</verse>
<verse osisID="1Sam.2.27"> En er kwam een man Gods tot Heli en zeide hem<note n="1317">In zijne strafpreek, een gewichtige schakel in het verhaal, de sleutel van de geschiedenis van het hoogepriesterschap tot in Salomon's tijd, brandmerkt de man Gods v. 27-29 de zwakheid van Heli en het onwaardig gedrag zijner zonen en kondigt v. 30-35 het naderend Godsgericht aan.</note>: Dit zegt de Heer: Heb Ik mij niet openlijk</verse> 
<verse osisID="1Sam.2.1">geopenbaard aan het huis uws vaders, toen zij in Egypte waren in het huis van Pharao<note n="1318">Het huis uws vaders is dat van Aäron. Deze toch werd, toen zij (de Israëlieten) in Egypte waren, door God tot hoogepriester verkoren. In het huis van Pharao beteekent: onder diens heerschappij.</note>?</verse>
<verse osisID="1Sam.2.28"> En uit al de stammen van Israël heb Ik hem Mij tot priester uitverkoren, om mijn altaar te beklimmen en wierook voor Mij te ontsteken en den ephod te dragen in mijne tegenwoordigheid, en aan het huis uws vaders heb Ik van de slachtoffers der kinderen van Israël alles gegeven<note n="1319">Van de slachtoffers alles, Hebr.: ‘al de slachtoffers’. Opgevat naar de letter schijnen de vv. 27 en 28 het huis van Heli en dat zijns vaders saamgenomen voor te stellen als het eenige, dat van het einde der Egyptische slavernij af tot nu toe met het priesterschap betrouwd was. Dat is echter met de werkelijkheid in strijd; want met de nakomelingen van Ithamar, tot welke het huis Heli behoorde, maakten ook die van Eleazar deel uit van het priesterlijk geslacht van Aäron. Daar nu alleen genoemd huis zich onwaardig had gedragen en gestraft zou worden, beschouwt de profeet blijkbaar de bevoorrechting van het geslacht van Aäron alleen met betrekking tot het huis Heli, welks ondankbaarheid zoo beter uitkomt.</note>.</verse>
<verse osisID="1Sam.2.29"> Waarom hebt gij met den hiel mijn slachtoffer weggeschopt alsmede de geschenken, welke Ik gebood op te dragen in den tempel<note n="1320">Het Hebr. ma'on. d.i. woning, zonder voorzetsel en lidwoord, wat geen zin geeft, moet vermoedelijk worden vervangen door le'ammi uit het slot van v. 29. De zin luidt dan: ‘welke ik voorschreef aan mijn volk’. Het wegschoppen van de offeranden beteekent de minachting, waarin zij door het onwaardig gedrag der priesters geraakt waren.</note>, en hebt gij uwe zonen meer geëerd dan Mij, dat gij u vergast aan de keur van alle offergaven van Israël, mijn volk<note n="1321">Naar den verbeterden grondtekst vermoedelijk te lezen: ‘doordat gij hen zich liet vetmesten aan de eerstelingen van alle offeranden voor mijne oogen’.</note>?</verse>
<verse osisID="1Sam.2.30"> Daarom zegt de Heer, de God van Israël: Gewis heb Ik gesproken, dat uw huis en het huis uws vaders vóór mijn aanschijn de bediening zou uitoefenen tot in eeuwigheid. Nu echter zegt de Heer: Dit zij verre van Mij! maar al wie Mij zal verheerlijken, dien zal Ik verheerlijken, en wie Mij verachten, zullen te schande worden.</verse>
<verse osisID="1Sam.2.31"> Zie, de dagen komen, en Ik zal uwen arm afkappen en den arm van het huis uws vaders, zoodat er geen grijsaard zal zijn in uw huis<note n="1322">De straf zal eene dubbele zijn: het huis Heli zal als verminkt worden, getroffen worden door eene ramp, welke slechts weinige zijner leden zullen overleven (v. 31), en het zal verdrongen en vervangen worden door zijn mededinger (v. 32). In v. 33-36 voorspelt de profeet die dubbele straf meer in bijzonderheden.</note>.</verse> 
<verse osisID="1Sam.2.32"> En gij zult uwen mededinger zien in den tempel, wanneer Israël in alles voorspoedig zal zijn, en er zal geen grijsaard zijn in uw huis te allen dage<note n="1323">In den grondtekst zeer duister en dientengevolge in de verschillende vertalingen zeer verschillend weergegeven, schijnt dit vers oorspronkelijk ongeveer te hebben geluid: ‘En Ik zal uwen mededinger met goederen overladen voor al het goede, dat hij aan Israël doen zal’ Het verdere schijnt overbodig. De mededinger is zonder twijfel Sadoc, of liever de lijn Eleazar (zie de noot op VII 1), welke terstond na Heli's dood op den voorgrond trad en na langdurige en wisselvallige mededinging ten tijde van den hoogsten bloei van rijk en godsdienst volkomen zegepraalde, toen Abiathar bij Salomon in ongenade viel en Sadoc als eenige hoogepriester door koning en volk erkend werd (zie III Reg. II 27).</note>.</verse>
<verse osisID="1Sam.2.33"> Niettemin zal Ik niet alle man uit uwe nakomelingschap wegnemen van mijn altaar, echter (alleen) om uwe oogen te doen versmachten en uwe ziel te doen kwijnen; doch zal een groot gedeelte van uw huis sterven, als het tot den mannelijken leeftijd gekomen is<note n="1324">Naar de Vulgaat schijnt de zin: Ik zal niettemin steeds enkele leden van uw huis sparen en in den dienst van het altaar laten, opdat gij (d.i. uw huis) dat ziende, u met smart uwe vroegere grootheid zult herinneren; doch de meeste leden van uw huis zal Ik jong doen sterven. - De niet ongerepte grondtekst luidt ten deele anders; men kan dien, met behulp der Septuag., aldus vertalen: ‘Ik zal niemand om uwentwege wegrukken van mijn altaar. En gesteld ook, Ik delgde u eens iemand niet weg van mijn altaar, om zijne oogen te doen versmachten en zijne ziel te doen kwijnen, toch zal de meerderheid van uw huis sterven door het zwaard’. De eerste zinsnede verklaart men gemeenlijk: Ik zal om uwentwege niemand vergeefs zijn toevlucht bij mijn altaar laten zoeken, m.a.w. Ik zal tegen de wraak der menschen diegenen beschermen, die doodslag aan een der uwen begingen. Het volgende is duidelijk. Met de laatste woorden wordt zonder twijfel de vermoording der priesters te Nobe en de uitmoording dier stad door Saül (zie XXII) voorspeld.</note>.</verse>
<verse osisID="1Sam.2.34"> En dit zal u het teeken zijn, wat aan uwe twee zonen Ophni en Phineës zal overkomen: op éénen dag zullen beiden sterven<note n="1325">Dit teeken ging vóór Heil's dood in vervulling (zie IV 17 volg.).</note>.</verse>
<verse osisID="1Sam.2.35"> En Ik zal Mij een betrouwbaren priester opwekken, die zich zal gedragen volgens mijn hart en mijn geest, en Ik zal hem een duurzaam huis bouwen en hij zal wandelen vóór mijn Gezalfde<note n="1326">Het Hebr. kan, met andere klinkers gelezen, vertaald worden: ‘vóór mijn aanschijn als Gezalfde’, wat verkieslijker schijnt. Waar het hier op aankomt is, dat in de toekomst het huis Sadoc met uitsluiting van Heli's geslacht te allen dage het Gezalfde, d.i. met het hoogepriesterschap betrouwd zal zijn. In waarheid verbleef de hooge waardigheid bij het huis Sadoc tot dicht bij de dagen, toen de Hoogepriester en Gezalfde verscheen, die door het priesterschap van Aäron was voorspeld en afgebeeld.</note> te allen dage.</verse> 
<verse osisID="1Sam.2.36"> En het zal geschieden, dat al wie er overgebleven is in uw huis, komen zal, opdat men voor hem bidde, en dat hij een zilveren penning en een brood offere<note n="1327">Naar het Hebr.: ‘... hem zal komen huldigen, om te verkrijgen een stukje gelds en een bol brood.’ De nakomelingen van Heli zullen van de priesters van het huis Sadoe geheel afhankelijk zijn.</note> en zegge: Laat mij toe, bid ik, tot één priesterlijk deel<note n="1328">Tot een of andere priesterlijke bediening of tot eene der priesterlijke afdeelingen.</note>, opdat ik een bete broods te eten hebbe.</verse>
</chapter>
<chapter osisID="1Sam.3">
<title>Hoofdstuk III.</title>
<p>God openbaart zich aan den jongen Samuel en geeft hem te kennen, welke straffen het huis van Heli wachten (v. 1-15). Op Heli's verlangen deelt Samuel hem die openbaring mede (v. 16-18). Samuel als profeet door God bevestigd en door allen erkend (v. 19-21).</p>
<verse osisID="1Sam.3.1"> De knaap Samuel nu diende den Heer onder het oog van Heli<note n="1329">De grondtekst leest in v. 2 niet op zekeren dag, maar te dien dage. Bedoeld is derhalve: ‘Toen nu Samuel eens den dienst des Heeren verrichtte onder het oog van Heli.... geschiedde het te dien dage....’ Er waren meer knapen gelijk Samuel, en deze had niet steeds onder Heli's toezicht dienst.</note>; en het woord des Heeren was kostbaar in die dagen, er werd geen gezicht openbaar<note n="1330">Kostbaar, d.i. zeldzaam. Er werd geen gezicht openbaar, d.w.z. goddelijke openbaringen of visioenen kwamen niet voor. Hiermede wordt het jongste verleden gesteld tegenover het tijdperk van rijker openbaring Gods, dat met Samuel begint.</note>.</verse>
<verse osisID="1Sam.3.2"> En het geschiedde op zekeren dag, dat Heli lag op zijne plaats<note n="1331">Gelijk uit het volgende valt op te maken, sliepen Heli en Samuel wel in elkanders nabijheid, maar niet in één vertrek.</note>, en zijne oogen waren verduisterd, en hij kon niet zien<note n="1332">Heli's oogen waren verduisterd, d.i. zwaar van den slaap. Gelijk XIV 19 het ophelderen der oogen herleving beteekent, zoo hier het duister worden slaperig zijn, sluimeren. Van Heli's blindheid, gevolg zijner hooge jaren, is eerst veel later (IV 15) spraak.</note>.</verse>
<verse osisID="1Sam.3.3"> Alvorens de lamp<note n="1333">De kandelaar met zeven armen, waarvan de lampen, 's morgens gevuld en 's avonds aangestoken, den nacht doorbrandden, totdat de olie verteerd was. Vgl. XXV 31, XXXVII 17; voorts Ex. XXVII 20, 21 en XXXI 8 met de aanteekeningen. Het was dus nacht.</note> Gods was uitgebrand, sliep Samuel in den tempel des Heeren, waar de ark Gods was<note n="1334">Niet in het Heilige, veel minder in het Heilige der heiligen, maar in een der wachtvertrekken van het heiligdom. De Chaldeeuwsche omschrijving zegt dit dan ook uitdrukkelijk. Omdat God zich aan Samuel ging openbaren, vestigt de schrijver de aandacht op de ark, Gods woonstede.</note>.</verse>
<verse osisID="1Sam.3.4"> En de Heer riep Samuel. En deze antwoordde en zeide: Hier ben ik.</verse>
<verse osisID="1Sam.3.5"> En hij liep naar Heli en zeide: Hier ben ik. Gij hebt mij immers geroepen. En deze zeide: Ik heb niet geroepen; keer terug en slaap<note n="1335">D.i. ga slapen, of, gelijk het Hebr. ook telkens in het vervolg zegt: ‘leg u neder’.</note>. En hij ging heen en sliep.</verse>
<verse osisID="1Sam.3.6"> En de Heer riep Samuel andermaal. En opstaande ging Samuel naar Heli en zeide: Hier ben ik, want gij hebt mij geroepen. Deze echter antwoordde: Ik heb u niet geroepen, mijn zoon; keer terug en slaap.</verse>
<verse osisID="1Sam.3.7"> Samuel nu had den Heer nog niet leeren kennen, en nog was hem het woord des Heeren niet geopenbaard.</verse>
<verse osisID="1Sam.3.8"> En de Heer riep opnieuw Samuel nog een derde maal. En deze stond op en begaf zich naar Heli<note n="1336">De groote bereidvaardigheid, waarmede Samuel telkens opnieuw gehoor gaf aan den vermeenden roep van Heli, maakte hem, naar de H. Ephrem opmerkt, waardig Gods stem te vernemen. In den zoo gehoorzamen knaap herkent men reeds den lateren rechter en profeet, wiens meest sprekende karaktertrek de volkomen gehoorzaamheid aan God is.</note></verse>
<verse osisID="1Sam.3.9"> en zeide: Hier ben ik, want Gij hebt mij geroepen. Nu begreep Heli, dat de Heer den knaap riep, en hij zeide tot Samuel: Ga heen en slaap, en zoo men u nogmaals roept, zeg dan: Spreek, Heer, want uw dienaar luistert. Samuel ging dan heen en sliep op zijn leger.</verse>
<verse osisID="1Sam.3.10"> En de Heer kwam en ging staan en riep, gelijk Hij geroepen had de tweede maal<note n="1337">Hebr.: ‘als de andere malen’. Uit de woorden de Heer kwam en ging staan volgt, dat Samuel den engel, die in 's Heeren naam sprak (vgl. Ex. XXIII met noot 20 en Judic. II noot 1), bij zijn ontwaken in eene zichtbare gedaante aanschouwde, wat de twee eerste malen niet het geval geweest was.</note>: Samuel, Samuel. En Samuel zeide: Spreek, Heer, want Uw dienaar luistert.</verse> 
<verse osisID="1Sam.3.11"> En de Heer zeide tot Samuel: Zie, Ik volbreng een woord in Israël; en al wie het hooren zal, dien zullen beide ooren tuiten<note n="1338">Geijkte uitdrukking voor de uitwerking van een ongelukstijding, Vgl. IV Reg. XXI 12; Jer. XIX 3.</note>.</verse>
<verse osisID="1Sam.3.12"> Op dien dag zal Ik tegen Heli alles gestand doen wat Ik over zijn huis gezegd heb; Ik zal beginnen en voltooien<note n="1339">Verre van overvloedig en hinderlijk te zijn, naar de modernen zeggen, verschijnt deze nieuwe bedreiging integendeel als eene laatste waarschuwing voor den schuldigen hoogepriester, welke te meer indruk op hem had moeten maken, omdat zij hem gewerd door den mond van een kind. En die laatste omstandigheid dient tevens om reeds nu de groote en verheven roeping in het verschiet te stellen, welke dat kind weldra gaat vervullen.</note>.</verse>
<verse osisID="1Sam.3.13"> Ik heb hem immers voorzegd, dat Ik zijn huis zou richten tot in eeuwigheid<note n="1340">Van geslacht tot geslacht.</note> om de ongerechtigheid, naardien hij wist, dat zijne zonen zich onwaardig gedroegen en hij hen niet bestrafte.</verse>
<verse osisID="1Sam.3.14"> Daarom heb Ik aan het huis van Heli gezworen, dat de ongerechtigheid van zijn huis door slachtoffers en geschenken niet zal worden verzoend tot in eeuwigheid.</verse>
<verse osisID="1Sam.3.15"> En Samuel sliep<note n="1341">Hebr.: ‘hij lag’ of ‘bleef liggen’.</note> tot den morgen; toen opende hij de deuren van het huis des Heeren<note n="1342">Den hoofdingang van de gebouwen, die den tabernakel omringden.</note>. Samuel nu vreesde het gezicht aan Heli mede te deelen.</verse>
<verse osisID="1Sam.3.16"> Maar Heli riep Samuel en zeide: Samuel, mijn zoon. En deze antwoordde en zeide: Hier ben ik.</verse>
<verse osisID="1Sam.3.17"> En hij ondervroeg hem: Wat is het woord, dat de Heer tot u gesproken heeft? Ik bid u, verheel het mij niet. Dit moge u de Heer doen en dat er nog bij voegen<note n="1343">Vgl. XIV 4, XXV 22; II Reg. III 9, 35, XIX 3; Ruth I 17 met de noot. Men gist, dat het afleggen van een eed vroeger gepaard ging met het slachten van een offerdier, en dat de woorden dit moge de Heer u doen daaraan herinneren. Met die woorden zou dan hij, die den eed afnam, den ander, zoo hij zich aan meineed schuldig maakte, het lot van het offerdier hebben toegewenscht.</note>, indien gij mij een woord verzwijgt van al de woorden, die tot u gesproken werden.</verse>
<verse osisID="1Sam.3.18"> Samuel deelde hem dan al de woorden mede en verheelde ze hem niet. En deze antwoordde: Hij is de Heer; Hij doe wat goed is in zijn oogen<note n="1344">Schoon woorden van gelatenheid getuigen zij toch, naar de H. Gregorius de Groote opmerkt, niet van de ware nederigheid, welke beterschap en herstel belooft. De vrome en goedhartige, maar zwakke Heli vermant zich ook nu niet; de zwakheid van zijn karakter is blijkbaar naar het leven geteekend.</note>.</verse>
<verse osisID="1Sam.3.19"> En Samuel groeide op, en de Heer was met hem, en er viel van al zijne woorden geen ter aarde<note n="1345">Daar de Heer met hem was, d.w.z. voortging met zich aan en door hem te openbaren, vond Samuel in geheel Israël voor zijne woorden gewillig gehoor.</note>.</verse>
<verse osisID="1Sam.3.20"> En geheel Israël van Dan tot Bersabeë<note n="1346">Vgl. Judic. XX 1.</note> begreep, dat Samuel een vertrouwbaar profeet des Heeren was.</verse>
<verse osisID="1Sam.3.21"> En de Heer ging voort met te verschijnen te Silo, omdat de Heer zich te Silo aan Samuel geopenbaard had, volgens het woord des Heeren<note n="1347">Geen der oude vertalingen trof den juisten zin dezer plaats. Men kan en moet den grondtekst als volgt vertalen: ‘En de Heer ging voort bezocht te worden (d.i. werd weder bezocht) te Silo, omdat de Heer zich aan Samuel te Silo geopenbaard had, van wege het woord des Heeren. Het laatste geeft de reden aan, waarom de Israëlieten het heiligdom van Silo weder in grooter getal kwamen bezoeken: zij konden daar 's Heeren woord vernemen door Samuel, dien God als zijn profeet had doen kennen.</note>. Zoo kwam het woord van Samuel tot gansch Israël<note n="1348">Deze zinsnede, in den grondtekst ten onrechte bij het volgende hoofdstuk getrokken, besluit passend het korte bericht over den grooten en zegenrijken invloed, dien Samuel in den loop der jaren in Israël verkreeg. Als deze VII 3 volg. opnieuw handelend optreedt, is hij reeds de algemeen erkende en geachte rechter en profeet, die niet gelijk Samson door enkele stoute daden de blinde vrees van Israël voor de Philistijnen tracht te breken, maar het volk door ernstige vermaningen afschrikt van den afgodendienst en tot inkeer brengt en zoodoende zijne bevrijding bewerkstelligt.</note>.</verse>
</chapter>
<chapter osisID="1Sam.4">
<title>Hoofdstuk IV.</title>
<p>De Philistijnen doen een inval in Israël en verslaan het leger van Israël bij Aphec (v. 1-2). Op raad der oudsten wordt de ark in Israël's kamp gebracht en met groot gejuich ontvangen. Schoon op de tijding daarvan vervaard, besluiten de Philistijnen toch met doodsverachting te strijden (v. 3-9). Israël lijdt de nederlaag, de ark wordt genomen en Heli's zonen sneuvelen (v. 10-11). Een bode brengt de treurmare eerst aan het volk en dan aan Heli, die van schrik achterover valt en sterft (v. 12-18). De vrouw van Phineës wordt bij het vernemen van Israël's nederlaag door de baarweeën overvallen en baart een zoon, dien zij Ichabod noemt (v. 19-22).</p>
<verse osisID="1Sam.4.1"> En het geschiedde in die dagen, dat de Philistijnen zich verzamel- den ten strijde<note n="1349">Aan dezen volzin, in den grondtekst uitgevallen, ging oorspronkelijk volgens de Septuag. nog vooraf: ‘Heli nu was zeer oud, en zijne zonen verergerden nog te meer hun weg vóór den Heer’; eene zeer passende inleiding op het verhaal van den ondergang van Heli's huis, waarop al het voorafgaande den lezer voorbereidt. Er moeten vrij wat jaren verloopen zijn tusschen de komst van den knaap Samuel te Silo en dezen inval der Philistijnen (zie over deze aartsvijanden van Israël vooral Judic. XIII volg.). Heli toch was nu zeer oud, en Samuel's optreden als profeet had Silo, dat weldra met de ark zijne beteekenis zou verliezen, weder tot het druk bezochte godsdienstige middelpunt van Israël gemaakt. Vermoedelijk was Samuel nu tusschen de dertig en veertig jaar oud.</note>. En Israël trok uit, ten strijde, den Philistijnen te gemoet, en legerde zich bij den Steen der Hulpe. De Philistijnen echter kwamen te Aphec<note n="1350">De Steen der Hulpe (Hebr. ha-ʼeben ha-ʽezer), eerst later zoo genoemd (zie VII 12), en Aphec moeten volgens deze plaats dicht bij elkander gelegen hebben. Zie verder noot 8. Voor kwamen heeft de grondtekst: ‘legerden zich’.</note></verse>
<verse osisID="1Sam.4.2"> en stelden zich in slagorde tegen Israël Toen de strijd begonnen was, keerde Israël den rug aan de Philistijnen, en er vielen in dat gevecht hier en daar<note n="1351">Hier en daar staat niet in den grondtekst.</note> op de velden omstreeks vier duizend man.</verse>
<verse osisID="1Sam.4.3"> En het volk keerde terug naar het kamp, en de oudsten van Israël zeiden: Waarom versloeg de Heer ons heden voor het aangezicht der Philistijnen? Laat ons van Silo de ark van het Verbond des Heeren tot ons halen, en zij kome in ons midden, om ons te redden uit de hand onzer vijanden<note n="1352">Sedert Israël door zijn vestiging in het H. Land had opgehouden een zwervend leven te leiden, had ook de ark te Silo eene vaste standplaats verkregen, welke zij zeker nooit verlaten had (zie noot 6). De noodlottige raad der oudsten getuigt dus wel van grooten nood, maar verraadt tevens een vermetel vertrouwen.</note>.</verse>
<verse osisID="1Sam.4.4"> Het volk dan zond naar Silo, en men haalde van daar de ark des Verbonds van den Heer der heerscharen, die zit op de Cherubijnen<note n="1353">Vgl. Ex. XXV 22. De volledige en plechtige benaming, hier van de ark gebezigd, vertolkt de hoop, waarvan men vervuld was.</note>; en de twee zonen van Heli waren bij de ark Gods, Ophni en Phineës.</verse>
<verse osisID="1Sam.4.5"> En toen de ark van het Verbond des Heeren in het kamp gekomen was, hief geheel Israël een luid gejuich aan, en de aarde dreunde.</verse> 
<verse osisID="1Sam.4.6"> De Philistijnen nu hoorden den klank van het gejuich en zeiden: Wat is dat voor een klank van luid gejuich in het kamp der Hebreën? En zij vernamen, dat de ark des Heeren in het kamp gekomen was.</verse>
<verse osisID="1Sam.4.7"> De Philistijnen nu vreesden en zeiden: God is in het kamp gekomen<note n="1354">Naar de vertaling der Septuag.: ‘de Heer is heden tot ons uitgekomen’ zijn dit woorden der Israëlieten, in wier mond zij ook alleen passen. Naar het schijnt las men de zinsnede De Philistijnen vreesden oorspronkelijk in het begin van v. 8, en had haar verschuiving naar den aanhef van v. 7 verdere vergissingen ten gevolge. Vermoedelijk zal men moeten lezen: ‘6. en zij vernamen, dat de ark des Heeren in het kamp gekomen was, 7. want zij (de Israëlieten) hadden gezegd (naar men van de spionnen vernam): Daar komt onze God in het kamp; dezen keer zal Hij ons redden; want zoo iets is niet geschied gisteren en eergisteren (d.i. nooit te voren). Toen vreesden de Philistijnen en zeiden: Wee ons....’ De voorgestelde verbetering beveelt zich aan niet slechts door den goeden zin, welken zij aan de plaats geeft, maar tevens door de opvallende gelijkenis, welke in het Hebreeuwsch de onderstreepte woorden vertoonen met die, welke zij in den tegenwoordigen grondtekst vervangen.</note>. En zij zuchtten en zeiden:</verse>
<verse osisID="1Sam.4.8"> Wee ons! Want zoo groot gejuich was er niet gisteren en eergisteren. Wee ons! Wie zal ons redden uit de hand dier verheven goden? Dat zijn de goden, die Egypte met allerlei plaag geslagen hebben in de woestijn<note n="1355">De Philistijnen spreken naar heidensche zienswijze van den God van Israël als van zijn goden. Voor in de woestijn (Hebr. bam-midbar), wat geen zin geeft, te lezen: ‘zelfs met de pest’ (gam daber).</note>.</verse>
<verse osisID="1Sam.4.9"> Weest sterk en houdt u als mannen, Philistijnen, opdat gij niet aan de Hebreën dienstbaar wordt gelijk zij aan u dienstbaar waren. Weest sterk en strijdt!</verse>
<verse osisID="1Sam.4.10"> De Philistijnen dan streden, en Israël werd verslagen, en elkeen vluchtte naar zijn tent, en het werd eene nederlaag bovenmate groot, en er vielen van Israël dertig duizend man voetvolk<note n="1356">Elkeen vluchtte naar zijne tent, geijkte uitdrukking voor ontbinding van een leger. Het is waarschijnlijk deze vreeselijke nederlaag, gerechte straf niet slechts voor het huis Heli, maar ook voor het gansche van God afvallige Israël (zie VII 3), en wel niet de verwoesting van Gabaä in Benjamin (Judic. XX), welke Os. X 7-9 en Is. XVIII 21 herdacht wordt. De dagen van Gabaä (Os.), de vlakte van Gabaon bewijzen, dat de veldslag plaats had bij Gabaon. Met Gabaä en Gabaon (Is.) wordt hier gelijk elders dezelfde plaats bedoeld. De Steen der Hulpe lag dus bij of in de vlakte van Gabaon. Zie verder VII 12 en XX 19 met de aanteekeningen.</note>.</verse>
<verse osisID="1Sam.4.11"> En de ark Gods werd geno- men; ook sneuvelden de twee zonen van Heli, Ophni en Phineës.</verse>
<verse osisID="1Sam.4.12"> Een man nu van Benjamin kwam op dien dag uit den slag te Silo aangeloopen, met gescheurde kleederen en het hoofd met asch bestrooid.</verse>
<verse osisID="1Sam.4.13"> En toen hij aankwam, zat Heli op een zetel uit te staren den weg op<note n="1357">Woordelijk naar het Hebr,: ‘Zie, Heli zat op den stoel ter zijde van (den) weg uitziende.’ De plaats is zonder twijfel niet ongerept. Uit de vergelijking met de Septuag. en v. 18 valt af te leiden, dat men achter den stoel oorspronkelijk las: ‘naast den poortwachter’. De gebeurtenis had dus plaats in of bij eene poort. Welke poort? Zoo men het voor uitziende gebezigde Hebr. woord met andere klinkers leest dan het in den tegenwoordigen grondtekst heeft, kan men de plaats aldus vertalen: ‘Zie, Heli zat op den stoel naast den poortwachter van den mitspah-weg’. De mitspah-weg is dan de weg, die van Silo opwaarts leidde naar de hoogte (ham-mitspah) van het heiligdom, de poort de bergpoort der stad. Zoo Heli in zijne bezorgdheid voor de ark van het heiligdom naar die poort was afgedaald, teneinde spoediger tijding van het slagveld te vernemen, dan schijnt het zeer begrijpelijk, dat hij het gejammer hoorde, dat weldra in de stad werd aangeheven. Naar het schijnt (zie v. 18), was de poort eene poort uitsluitend voor voetgangers, tot wier doorgang men aan weerszijden met eenige trappen opging. De ontgravingen van den jongsten tijd bewijzen, dat zulke stadspoorten in het Oosten niet zeldzaam waren.</note>. Zijn hart toch was beangst voor de ark Gods<note n="1358">In het overbrengen van de ark naar het legerkamp zag Heli zeker eene zeer bedenkelijke daad, zoodat hij het ergste voor haar vreesde.</note>. Toen nu de man was aangekomen, bracht hij de tijding aan de stad<note n="1359">Hij kwam uit de laagte en betrad dus de stad door eene poort, welke tegenover de bergpoort gelegen was.</note>. En geheel de stad brak uit in weegeklag.</verse>
<verse osisID="1Sam.4.14"> En Heli hoorde den klank van het geschreeuw en zeide: Wat beteekent die klank van dat geraas? Gene echter haastte zich en kwam en bracht bericht aan Heli.</verse>
<verse osisID="1Sam.4.15"> Heli nu was acht en negentig jaar, en zijne oogen waren dof geworden, en hij kon niet zien.</verse>
<verse osisID="1Sam.4.16"> En hij zeide tot Heli: Ik ben het, die uit den veldslag gekomen ben, en ik, die heden uit het leger gevlucht ben. En deze zeide hem: Wat is er gebeurd, mijn zoon?</verse>
<verse osisID="1Sam.4.17"> Hij nu, die bericht bracht, antwoordde en sprak: Gevlucht is Israël voor de Philistijnen, en er is een groote slachting geschied van het volk; bovendien zijn ook uwe twee zonen, Ophni en Phineës, gevallen, en de ark Gods is buit gemaakt.</verse> 
<verse osisID="1Sam.4.18"> En toen deze van de ark Gods gewaagde, viel hij van zijn zetel achterover langs de poort<note n="1360">Naar het Hebr., met het oog op v. 12 (zie noot 9) gewijzigd: ‘viel hij achterover van den stoel door de handen van den poortwachter heen en brak den nek’. Op het vernemen der noodlottige tijding door eene duizeling overvallen slaat de grijsaard achterover; de naast hem staande of zittende wachter grijpt naar hem; maar deze is te zwaar (zie noot 13), glijdt door zijne handen heen en valt van de trappen der poort, zoodat hij den nek breekt.</note> en brak zijn nek en stierf. Want de man was oud en hoog van jaren<note n="1361">Naar den grondtekst: ‘oud en zwaar’.</note>, en hij was rechter over Israël geweest gedurende veertig jaren<note n="1362">Naar de Septuag. slechts twintig jaren.</note>.</verse>
<verse osisID="1Sam.4.19"> Zijne schoondochter nu, de huisvrouw van Phineës, was zwanger en op het punt van te baren. En toen zij de tijding hoorde, dat de ark Gods buitgemaakt en haar schoonvader en haar man gestorven waren, kromp zij ineen en baarde; want plotseling hadden de weeën haar overvallen.</verse>
<verse osisID="1Sam.4.20"> In het eigen oogenblik echter van haar dood zeiden haar (de vrouwen), die rondom haar stonden: Vrees niet, want gij hebt een zoon gebaard<note n="1363">Ten gevolge van den schrik ontijdig bevallen, ligt zij weldra op haar uiterste. De blijde tijding, dat zij een zoon geboren heeft, kan haar niet doen opleven. Alleen vindt zij nog de kracht (v. 21) om aan dien zoon een naam te geven, die haar wanhoop over het verlies der ark vertolkt. De groote en algemeene verslagenheid, blijkens het geheele verhaal door het verloren gaan der ark teweeg gebracht, bewijst, dat Israël van ouds in de ark het onderpand zag van zijn bevoorrechting door God.</note>. Maar zij antwoordde haar niet en sloeg er geen acht op.</verse>
<verse osisID="1Sam.4.21"> En zij noemde het kind Ichabod<note n="1364">Naar de verschillende afleidingen, welke men van den naam geeft, kan deze beteekenen: ‘geen heerlijkheid’ of ‘waar is de heerlijkheid’ of ‘wee, verdwenen heerlijkheid’.</note>, terwijl zij zeide: Weg is de heerlijkheid van Israël, omdat de ark Gods is buitgemaakt, en van wege haar schoonvader en haar man.</verse>
<verse osisID="1Sam.4.22"> En zij zeide<note n="1365">Naar de Sept.: ‘en men zeide’, terwijl daar v. 21 luidt: ‘En zij noemde het kind Ichabod van wege de ark Gods en van wege haar schoonvader en haar man’.</note>: Weg is de heerlijkheid van Israël, omdat de ark Gods is buitgemaakt.</verse>
</chapter>
<chapter osisID="1Sam.5"> 
<title>Hoofdstuk V.</title>
<p>De Philistijnen plaatsen de ark in den tempel van Dagon te Azot (v. 1, 2). De afgod ligt 's anderen daags voor de ark ter aarde, en opnieuw, na weder opgericht te zijn, den daarop volgenden morgen, doch nu met afgebroken kop en handen (v. 3-5). Ten gevolge van de plagen, waarmede de stad en hare omgeving getroffen worden, besluit men de ark rond te leiden, maar overal, waar zij komt, vertoonen zich dezelfde en nog nieuwe plagen (v. 6-9). Te Accaron gebracht wekt de ark groote verslagenheid, zoodat men besluit háar naar Israël terug te zenden (v. 10-12).</p>
<verse osisID="1Sam.5.1"> De Philistijnen nu hadden de ark Gods genomen en haar van den Steen der Hulpe naar Azot<note n="1366">Azot, Hebr. Asjdood, was een der vijf Philistijnsche hoofdsteden. Zie VI 7 en Jos. XI 22. Het aan wonderbare gebeurtenissen rijke verhaal van het verblijf der ark bij de Philistijnen kenmerkt zich door de treffende juistheid, waarmede van het begin tot het einde de zeden, gewoonten en opvattingen van het heidensche volk beschreven worden. De schrijver staaft zijn bericht door de vermelding van een eigenaardig gebruik in den Dagon-tempel van Azot, dat naar aanleiding van eene dier gebeurtenissen ontstond (v. 5), en door de nauwkeurige opsomming der voorwerpen, welke als gedenkteekenen van den wonderbaren terugkeer der ark bij het heiligdom bewaard bleven (zie VII 17-18).</note> gebracht.</verse>
<verse osisID="1Sam.5.2"> En de Philistijnen namen de ark Gods en droegen haar in den tempel van Dagon en plaatsten haar naast Dagon<note n="1367">Zie over Dagon Judic. XVI 23 met de noot. De Philistijnen plaatsten de ark als een zegeteeken vóór hun voornaamsten afgod, die naar hunne opvatting den God van Israël overwonnen had.</note>.</verse>
<verse osisID="1Sam.5.3"> En toen de Azotiërs 's anderen daags bij het morgenkrieken waren opgestaan, zie, toen lag Dagon voorover op den grond vóór de ark des Heeren<note n="1368">Als ter aanbidding of in smadelijke vernedering.</note>; en zij namen Dagon en stelden hem weder op zijn plaats.</verse>
<verse osisID="1Sam.5.4"> En toen zij wederom 's anderen daags in den morgen opstonden, vonden zij Dagon op zijn aangezicht<note n="1369">Voorover, zie v. 3.</note> liggen ter aarde vóór de ark des Heeren; de kop echter van Dagon en zijne twee handpalmen lagen afgebroken op den dorpel,</verse>
<verse osisID="1Sam.5.5"> en er was van Dagon alleen de stomp overgebleven op zijne plaats<note n="1370">Naar het Hebr.: ‘alleen Dagon was daarop overig gebleven’, wat, ten onrechte voor foutief gehouden, gerechtvaardigd wordt door de beeltenis van Dagon, gelijk zij o.a. op een Assyrisch beeldhouwwerk voorkomt: een rechtopstaand menschelijk bovenlijf naar beneden eindigend in een achterwaarts gerichten vischstaart. Wat Dagon als zoodanig kenmerkte, de vischstaart, was op zijn plaats (v. 3), d.i. op het voetstuk, gebleven. Tegen wil en dank moesten de Philistijnen nu wel de machteloosheid van hun god erkennen.</note>. Daarom treden de priesters van Dagon en allen, die zijn tempel binnengaan, niet op den dorpel van Dagon te Azot, tot op den dag van heden<note n="1371">Na Azot volgt nog in de Septuag. ‘maar springen er over’. Men durfde den drempel niet betreden, omdat Dagon dien door zijn val, naar men meende, of geheiligd of tot een ongeluksplek gemaakt had. Met het Soph. I 9 gewraakte gebruik heeft deze gewoonte niets te maken. Daar blijkens I Mach. XI 4 nog ten tijde van den Egyptischen koning Ptolemeüs Philometor het hoofdheiligdom van Azot een Dagon-tempel was, kunnen de woorden tot op dezen dag niet als een bewijs gelden voor den hoogen ouderdom van ons verhaal.</note>.</verse>
<verse osisID="1Sam.5.6"> Toen legde zich de hand des Heeren zwaar op de Azotiërs en Hij maaide ze weg, en Hij sloeg ze, Azot en zijn gebied, aan de verborgen plaats van den aars<note n="1372">Naar den grondtekst: ‘en Hij joeg hun schrik aan en sloeg hen.... met gezwellen’. Vermoedelijk brak een soort builenpest uit. Het Hebr. woord ʽophel beteekent ‘hoogte’, ‘ophooging’, in de geneeskundige taal ‘gezwel’ (vgl. Deut. XXVIII 27). De volkstaal bezigde het meervoud ook voor ‘aars’ of ‘billen’. De Grieksche vertaler verstond het hier in dien zin; zijne verkeerde opvatting ging in andere vertalingen over en veroorzaakte daar verschillende verklaringen en toevoegsels, die aan den gewijden tekst vreemd zijn. De Masoreten vervangen tot keering van het misverstand het dubbelzinnige woord door techorim, d.i. zweren. Waar de Vulgaat dus in het vervolg van anus gewaagt, moet daarvoor ‘builen’ gelezen worden.</note>. En de dorpen en velden in het midden dier streek krioelden van de muizen, die er geboren werden<note n="1373">De zin: ‘En de dorpen.... geboren werden’, komt niet voor in den grondtekst, evenmin in de oudste handschriften der Vulgaat, maar wel in de Septuag. en de Itala. Uit laatstgenoemde werd hij gedurende de achtste eeuw in de bewerking van Hiëronymus overgenomen. Dat dit bericht hier niet op zijn plaats is, blijkt uit het vervolg. Zie de noot op VI 1.</note>, en er ontstond eene beroering van groote sterfte in de stad.</verse>
<verse osisID="1Sam.5.7"> Toen nu de mannen van Azot dusdanige plaag zagen, zeiden zij: De ark van Israël's God mag niet bij ons blijven, naardien zijne hand zwaar op ons drukt en op Dagon, onzen god.</verse>
<verse osisID="1Sam.5.8"> En zij zonden en beriepen al de vorsten der Philistijnen tot zich en zeiden: Wat zullen wij doen met de ark van Israël's God? En de Getheërs antwoordden: Laat de ark van Israël's God rondgeleid worden<note n="1374">Volgens den grondtekst ontbreekt hier: ‘naar Geth’. De Getheërs, of naar het Hebr., de verzamelde vorsten, stellen voor de ark rond te leiden door de hoofdsteden, het eerst naar Geth. Men wil beproeven of met de ark ook de ziekte rondgaat.</note>. En zij leidden de ark van Israël's God rond.</verse> 
<verse osisID="1Sam.5.9"> Toen zij haar nu rondleidden, kwam de hand des Heeren op elke stad met eene bovenmate groote slachting, en Hij sloeg de mannen van elke stad, van den kleine tot den grootste, en hunne endeldarmen kwamen uit en veretterden. En de Getheërs hielden raad en maakten zich zetels van huiden<note n="1375">Woordelijk naar het Hebr.: ‘En het geschiedde, nadat zij haar hadden overgebracht, dat de hand des Heeren over de stad kwam, eene zeer groote ontsteltenis, en Hij sloeg de lieden der stad van klein tot groot en er braken aan hen open (of naar eene verbeterde lezing: er ontstonden aan hen) builen’. De hand des Heeren schijnt te moeten staan in de plaats van Hij. Overigens is er geen moeielijkheid. De vertaling, welke de Septuag. geeft van het Hebr. vajjissathroe lachem ophalim: ‘en hun brak open, d.i. ging zweren, de aars’, wat de Vulgaat in nog krachtiger bewoordingen omschrijft, is taalkundig niet te verdedigen wegens het ontbreken van het lidwoord voor ʽophalim. In de slotwoorden van v. 9 naar de Vulgaat openbaart zich het streven om de gevolgen van de verkeerd begrepen plaag verder uit te werken.</note>.</verse>
<verse osisID="1Sam.5.10"> Zij zonden dan de ark Gods naar Accaron. En toen de ark Gods te Accaron gekomen was, riepen de Accaronieten uit en zeiden: Zij hebben de ark van den God van Israël tot ons gebracht, opdat zij ons en ons volk doode.</verse>
<verse osisID="1Sam.5.11"> Zij zonden derhalve en vergaderden al de vorsten der Philistijnen, en dezen zeiden: Stuurt de ark van den God van Israël weg en laat haar teruggaan naar hare plaats, opdat zij ons en ons volk niet doode.</verse>
<verse osisID="1Sam.5.12"> Want er ontstond doodsangst in elke stad, en de hand Gods was allerzwaarst, en ook de mannen, die niet gestorven waren, werden geslagen in het verborgen gedeelte van den aars, en er rees van elke stad een weegeklag op ten hemel<note n="1376">Elke stad moet volgens den grondtekst en den samenhang vervangen worden, de eerste maal door ‘de gansche stad’, de tweede maal door ‘de stad’. Voor in het verborgen enz. te lezen ‘met builen’.</note>.</verse>
</chapter>
<chapter osisID="1Sam.6"> 
<title>Hoofdstuk VI.</title>
<p>De Philistijnen raadplegen hunne priesters en waarzeggers over de terugzending der ark (v. 1-2). Overeenkomstig hun raad (v. 3-9) wordt de ark met de verschuldigde geschenken op een nieuwen wagen geplaatst; de voorgespannen koeien trekken haar naar Bethsames (v. 10-12). Na de slachting der koeien zetten Levieten de ark op den aldaar zich bevindenden grooten steen, en dragen de Bethsamieten offeranden op (v. 13-16). De zoengeschenken en de Groote Abel (v. 17, 18). Door een wraakgericht Gods getroffen, noodigen de Bethsamieten de bewoners van Cariathiarim uit, de ark te komen afhalen (v. 19-21).</p>
<verse osisID="1Sam.6.1"> En de ark des Heeren was in het land der Philistijnen zeven maanden lang<note n="1377">Naar den grondtekst was de ark zeven maanden op het akkerland der Philistijnen, terwijl V 10-12 bericht werd, dat zij te Accaron, de derde van de vijf steden, door welke zij de rondte zou doen, gekomen, ook daar schrik en sterfte veroorzaakte. Er moet dus vóór v. 7 een gedeelte zijn uitgevallen, waar vermoedelijk bericht werd, dat men de ark niet verder rondvoerde door de steden, maar naar buiten bracht. Gelijk uit het verder verhaal blijkt, verbleef zij daar juist de zeven maanden, welke tusschen het zaaien en het maaien van het koren verliepen. De Septuag. nu vervolgt: ‘en hun land braakte muizen uit’. Gelijk de steden door de builenpest, werden thans de akkervelden door de muizenplaag getroffen. Naar zijn inhoud behoort dus het gedeelte van V 6, dat daar niet op zijne plaats staat (zie V noot 8), hier te huis.</note>.</verse>
<verse osisID="1Sam.6.2"> En de Philistijnen riepen de priesters en waarzeggers en zeiden: Wat zullen wij doen met de ark des Heeren? Geeft ons aan, hoe wij haar zullen terugzenden naar hare plaats. En zij zeiden:</verse>
<verse osisID="1Sam.6.3"> Indien gij de ark van den God van Israël terugzendt, zendt haar niet ledig terug, maar wat gij schuldig zijt geeft het haar voor de zonde<note n="1378">Naar het Hebr.: ‘maar geeft haar ter vergoeding een zondeoffer’. Volgens de meening der priesters en waarzeggers hadden de Philistijnen de ark, door haar weg te voeren uit haar land, eene beleediging aangedaan, welke verzoening eischte.</note>, en dan zult gij genezen worden, en gij zult weten, waarom hare hand niet van u week<note n="1379">Dan zult gij genezen worden. Dit schijnt in strijd met v. 9, volgens hetwelk het eerst nog blijken moest, of de plagen aan het terughouden der ark te wijten waren. De Septuag. doet gissen, dat men lezen moet: ‘dan laat haar vrij’. En gij zult weten.... Blijft bij de te nemen proef de ark in ons land, dan werden de plagen niet door haar terughouding veroorzaakt.</note>.</verse>
<verse osisID="1Sam.6.4"> En zij zeiden: Wat is het dat wij haar voor de zonde moeten geven? En genen antwoordden:</verse>
<verse osisID="1Sam.6.5"> Maakt naar het getal gewesten der Philistijnen vijf gouden aarzen en vijf gouden muizen, omdat dezelfde plaag u allen en uwe vorsten getroffen heeft<note n="1380">Het Philistijnsche land bestond uit vijf gewesten, elk met een eigen hoofdstad en onder een eigen vorst. Daar nu het gansche land met de dubbele plaag getroffen was, zou elk gewest eene voorstelling in goud der dubbele plaag aanbieden aan de ark, welke naar de Philistijnsche voorstelling Israël's verbolgen God was.</note>. Maakt dan afbeeldingen van uwe aarzen en afbeeldingen van de muizen, die het land hebben afgevreten, en geeft eer aan den God van Israël<note n="1381">Vgl. Jos. VII 19; Jer. XIII 16; Rom. IV 20.</note>, of Hij wellicht zijn hand wegneme van u en van uwe goden en van uw land.</verse>
<verse osisID="1Sam.6.6"> Waarom verstokt gij uwe harten, gelijk de Egyptenaar en Pharao zijn hart verstokt heeft? Heeft hij, nadat hij geslagen werd, hen toen niet weggezonden, en zijn zij niet weggetogen<note n="1382">Vgl. Ex. X 2. De zin is: Wat heeft het Pharao gebaat, dat hij door zijn verstoktheid rampen bracht over zich en zijn rijk? Heeft hij toch niet moeten zwichten?</note>?</verse>
<verse osisID="1Sam.6.7"> Nu dan, neemt en maakt een nieuwen wagen en spant twee zoogende koeien, welken nog geen juk werd opgelegd, voor den wagen, en sluit hare kalveren te huis op<note n="1383">De wagen moest nieuw zijn en de koeien mochten nog geen juk gedragen hebben vanwege de eerbiedige vrees, welke men voor de ark koesterde.</note>.</verse>
<verse osisID="1Sam.6.8"> En neemt de ark des Heeren en plaatst haar op den wagen, en legt het goudwerk, dat gij haar ter voldoening voor de zonde gegeven hebt, in een kistje aan hare zijde, en laat haar vrij gaan.</verse>
<verse osisID="1Sam.6.9"> En geeft dan acht. En zoo zij in de richting van haar gebied<note n="1384">D.i. van Israël. Van den volgenden hoofdzin is als van den bijzin ook de ark (in het Hebr. mannelijk, dus hij) onderwerp. In het oog der Philistijnen is zij de god van Israël.</note> optrekt naar Bethsames, dan heeft Hij ons dat groote kwaad berokkend; zoo echter niet, dan zullen wij weten, dat geenszins zijne hand ons heeft geraakt, maar dat het door toeval geschiedde.</verse>
<verse osisID="1Sam.6.10"> Zij handelden dan op dusdanige wijze en namen twee koeien, welke kalveren zoogden, en spanden ze voor den wagen, en hielden hare kalveren te huis vast.</verse> 
<verse osisID="1Sam.6.11"> En zij plaatsten de ark Gods op den wagen alsmede het kistje, dat de gouden muizen en de afbeeldingen der aarzen bevatte.</verse>
<verse osisID="1Sam.6.12"> De koeien nu liepen rechtuit langs den weg, die naar Bethsames leidt, en hielden denzelfden weg, voortgaande en loeiende, en weken niet af noch naar rechts noch naar links; en ook de vorsten der Philistijnen volgden tot aan het gebied van Bethsames<note n="1385">De koeien loeiden uit verlangen naar haar kalveren. Nu zij niettemin den weg naar Israël insloegen en vervolgden, moesten de Philistijnen inzien, dat zij door hooger macht gedreven werden. Bethsames, eene Levietenstad (zie Jos. XXI 16), lag dicht bij de Philistijnsche grens aan den weg, die van de kust naar het binnenland leidde.</note>.</verse>
<verse osisID="1Sam.6.13"> De Bethsamieten nu maaiden de tarwe in de vallei, en hunne oogen opslaande zagen zij de ark en verheugden zich, toen zij haar zagen.</verse>
<verse osisID="1Sam.6.14"> En de wagen kwam op den akker van Josue, den Bethsamiet, en bleef daar staan. Daar nu bevond zich een groote steen<note n="1386">En bleef daar staan. Daardoor gaf God te kennen, dat de ark hier moest worden afgeladen. De volgende zinsnede luidt naar de Septuag.: ‘En zij plaatsten daar naast haar (d.i. naast den wagen) een grooten steen’. Ten onrechte, naar het schijnt, houden velen deze lezing voor oorspronkelijk. Men houde in het oog, dat al het v. 10-16 verhaalde zich in één dag afspeelt. Met het halen en plaatsen van een grooten steen ware zeker een aanzienlijk gedeelte van dien dag gemoeid geweest.</note>. En zij kloofden het hout van den wagen en zij legden er de koeien op als een brandoffer voor den Heer.</verse>
<verse osisID="1Sam.6.15"> En de Levieten laadden de ark Gods af<note n="1387">De Septuag. leest: ‘En de Levieten namen de ark.... op’. Zie volgende noot.</note> alsook het kistje, dat er zich naast bevond, waarin het goudwerk was, en plaatsten ze op den grooten steen. En de mannen van Bethsames offerden brandoffers en slachtten vredeoffers voor den Heer op dezen dag.</verse>
<verse osisID="1Sam.6.16"> En de vijf vorsten der Philistijnen zagen het en keerden naar Accaron terug op dien dag<note n="1388">Van v. 12-16 worden twee zeer uiteenloopende verklaringen gegeven. Volgens de gewone zijn de Bethsamieten onderwerp van v. 14c. Zij waren het dus, die wagen en koeien verbrandden. De moeilijkheid, hierdoor rijzende, dat eerst daarna de Levieten de ark aflaadden, lost men dan op door v. 15a te vertalen: ‘De Levieten nu hadden de ark.... afgeladen’. De nieuwe verklaring beschouwt v. 13 als een tusschenzin en ziet in de v. 12 genoemde Philistijnsche vorsten het onderwerp van v. 14c. De gebeurtenis had dan een geheel ander verloop: Den wagen ziende, stilhouden bij den akker van Josue, meenen bedoelde vorsten handelend, te moeten optreden. Zij laden de ark af en verbranden wagen en koeien ter eere van den God der ark, wien zij overeenkomstig het v. 5 gezegde nu zeker eere moesten geven. Zoo geven zij tevens te kennen, dat zij de ark niet terug willen hebben, maar aan Israël hergeven. Thans is het de beurt der verheugde Bethsamieten om te handelen. Levieten nemen de ark, door de Philistijnen op den grond gezet, op (Septuag.) en dragen haar naar den daar liggenden grooten steen. Dan offeren de Bethsamieten, vermoedelijk op denzelfden steen als op een noodaltaar, brandoffers en vredeoffers. De bijvoeging van op dien dag duidt aan, dat zij dien dag door de brandoffers maken tot een dag van eere voor den Heer en door de vredeoffers tot een vreugdedag voor zich zelf. Eerst nu zij zien, dat de ark door de Bethsamieten aanvaard is, keeren de Philistijnsche vorsten huiswaarts, overtuigd, dat de plagen zullen ophouden. Zoo verklaard leveren v. 12-16 niet slechts geen moeielijkheid op, maar laten ook de ark door de Philistijnen eeren op eene wijze, welke ten volle strookt met de strekking van het geheele verhaal.</note>.</verse> 
<verse osisID="1Sam.6.17"> Dat zijn de gouden aarzen, welke de Philistijnen ter voldoening voor de zonde aan den Heer gaven: Azot een, Gaza een, Ascalon een, Geth een, Accaron een<note n="1389">Ten onrechte achten velen dit vers gelijk ook het volgende voor een toevoegsel van later hand. Ter bevestiging van de geschilderde wonderbare gebeurtenissen onderbreekt de schrijver zijn verhaal door verwijzing naar de te zijnen tijde nog aanwezige gedenkteekenen dier gebeurtenissen: de zoengiften der Philistijnen in den schat van den tempel, als naar den inventaris genoemd met vermelding van de plaatsen, van waar zij afkomstig waren, alsmede den grooten steen, waarop men de ark plaatste.</note>;</verse>
<verse osisID="1Sam.6.18"> en de gouden muizen waren volgens het getal van de steden der Philistijnen in de vijf gewesten, van de bemuurde stad tot aan het dorp, dat zonder muur was, en tot aan den Grooten Abel, waarop zij de ark des Heeren plaatsten; en deze was tot op dezen dag op den akker van Josue, den Bethsamiet<note n="1390">Naar den verbeterden grondtekst: ‘En de gouden muizen (zijn) een zoengift van al de Philistijnsche steden der vijf vorsten, van de vaste steden af tot aan het dorp van den landman, en de groote steen (zie v. 14), waarop zij de ark des Heeren hadden neergezet, is tot op dezen dag op den akker van Josue, den Bethsamiet’. Overeenkomstig het verhaalde onderscheidt de schrijver de vijfvoudige gift der hoofdsteden (vijf builen v. 17) en de gift van het akkerland met zijne (kleinere) steden en dorpen, welke laatste gift wegens de verdeeling van het land in vijf vorstendommen eveneens vijfvoudig is (vijf muizen).</note>.</verse>
<verse osisID="1Sam.6.19"> Hij echter versloeg van de lieden van Bethsames, omdat zij de ark gezien hadden, en Hij versloeg van het volk zeventig mannen en vijftig duizend van het mindere volk<note n="1391">Deze plaats werd bedorven door hetgeen er uitviel en door een randbemerking. Wat er uitviel toont de lezing der Septuag.: ‘Maar niet hadden zich verheugd met de lieden van Bethsames de kinderen van Jechonias, toen zij de ark des Heeren zagen. Daarom versloeg Hij van hen zeventig mannen’. In het Hebr. is het eerste en Hij sloeg (vajjak) blijkbaar een overblijfsel van het laatste woord van den uitgevallen zin: Jecho(njah). De kinderen van Jechonias zijn eene Levietenfamilie, welke ten tijde van David en latere koningen aanzienlijke ambten bekleedde. Met andere Levieten te Bethsames wonend, hadden leden dier familie zeker niet willen deelnemen aan de feestelijke offerande der Bethsamieten. Jonathan's Targoem op deze plaats geeft te verstaan, dat zij met vreugd de ark (naar het land der Philistijnen) hadden zien wegvoeren. Er was vermoedelijk nijd en afgunst op andere, bij het heiligdom bevoorrechte Levietenfamilies in het spel. Vandaar de zware straf. Het slot van het vers naar den grondtekst vijftig duizend mannen (zonder eenige verbinding met het voorafgaande) is zonder twijfel een verschreven randbemerking. Flavius Josephus gewaagt alleen van zeventig mannen, die door God geslagen werden. Men gist, dat die randbemerking behoorde bij v. 18 en te kennen gaf, dat elk der vijf Philistijnsche vorstendommen in tien gewesten verdeeld was. - Al de vroeger gemaakte gissingen over de oorzaken van Gods wraakgericht komen te vervallen, zoo men de uit de Septuag. herstelde lezing van het vers aanneemt, hetwelk thans naar inhoud en vorm niets te wenschen overlaat.</note>. En het volk treurde, om- dat de Heer het volk<note n="1392">Naar eene verbeterde lezing van het Hebr.: ‘onder hen’.</note> met een groote plaag geslagen had.</verse>
<verse osisID="1Sam.6.20"> En de mannen van Bethsames zeiden: Wie zal kunnen staan voor het aangezicht van den Heer, dien heiligen God? En tot wien zal Hij opgaan van ons weg?</verse>
<verse osisID="1Sam.6.21"> En zij zonden boden naar de bewoners van Cariathiarim<note n="1393">Cariathiarim, Hebr. Kirjat-jeʽa-rim, d.i. Boschstad, moet blijkens Jos. XV 9, XVIII 14 gelegen hebben op de grens van Juda en Benjamin, noordwestelijk van Jerusalem. Uit Jos. IX en X valt met zekerheid te besluiten, dat het zich in de onmiddellijke nabijheid van Gabaon bevond. Met deze gegevens schijnt de ligging van Koeriet-el-Enab, waarmede het veelal vereenzelvigd wordt, minder goed overeen te stemmen; waarschijnlijker is het gevoelen van hen, die het N.O. van deze plaats zoeken in een der dorpen ten W. van de hoogte van Nebi-Samwil, die 8 kilometer noordwestelijk van Jerusalem gelegen is.</note>, zeggende: De Philistijnen hebben de ark des Heeren teruggebracht, komt hier en haalt haar naar u heen.</verse>
</chapter>
<chapter osisID="1Sam.7"> 
<title>Hoofdstuk VII.</title>
<p>De ark wordt naar Cariathiarim gehaald en in het huis van Abinadab onder priesterlijke hoede gesteld. Er verloopen twintig jaren (v. 1-2). Na de afgoden verwijderd te hebben, vergadert geheel Israël onder Samuel's leiding te Masphath en bedrijft boete (v. 3-6). Inval der Philistijnen in het land; op Samuel's voorbede worden zij door een onweder in verwarring gebracht, waarna zij door de Israëlieten worden geslagen en vervolgd (v. 7-11). Gedenkteeken dier overwinning (v. 12). Onder Samuel's rechterschap behoudt Israël de overhand op de Philistijnen. Samuel's jaarlijksche rondreizen (v. 13-17).</p>
<verse osisID="1Sam.7.1"> Zoo kwamen de mannen van Cariathiarim, en zij haalden de ark des Heeren af en plaatsten haar in het huis van Abinadab te Gabaä, en Eleazar, zijnen zoon, heiligden zij om de ark des Heeren te bewaken<note n="1394">Men bracht dus de ark niet terug naar Silo onder de hoede van het huis Heli, dat die eer onwaardig geworden en door 's Heeren wraakgericht van zijn volwassen mannelijke telgen beroofd was, maar naar Cariathiarim, waar zij, naar uit het verder verhaal blijkt, tot den tijd van David bleef. De reden waarom juist Cariathiarim hier als de aangewezen nieuwe standplaats der ark verschijnt, waar zij wordt neergezet in het huis, d.w.z. op het goed, de bezitting (vgl. II 27; II Reg. V 11; II Par. VII 11), van Abinadab op den heuvel (Hebr. bag-gibeah, dat de Vulgaat met te Gabaä vertaalt), valt af te leiden uit hetgeen volgt: ‘en Eleazar, zijnen zoon, heiligden zij, om de ark des Heeren te bewaken’. Voor Eleazar, zijnen zoon moet zonder twijfel gelezen worden: ‘de kinderen van Eleazar’. Als zonen vnn Abinadab worden II Reg. VI 3 Oza en Ahiu genoemd. Met den dienst bij de ark worden in plaats van het huis Heli van de lijn Ithamar thans nakomelingen van Aäron van de lijn Eleazar betrouwd, die waarschijnlijk te Gabaon woonden in de nabijheid van Cariathiarim (zie VI noot 17). Blijkens Jos. XXIV 33 (zie de noot ald.) toch werd Gabaäth (Hebr. Gibeath) van het gebergte Ephraïm, welke stad te vereenzelvigen schijnt met Gabaon (Gibeon) van Benjamin, de woonplaats van Saül, en elders ook Gabaä (Gibeah) heet, gegeven aan Phineës, den zoon van Eleazar. Het vermoeden ligt dus voor de hand, dat de heuvel, op welke men de ark plaatste, het priesterstadje droeg, door de kinderen van Eleazar bewoond, dat later Nobe genoemd wordt (zie XXI 1 met de noot). Gelegen tusschen Cariathiarim en Gabaon kon die heuvel zoowel de hoogte van deze als van gene stad genoemd worden, vgl. Jos. XVIII noot 12. Ter bevestiging van het gezegde zij hier slechts verwezen naar II Reg. VI 3-4, volgens welke plaats de ark, thans te Cariathiarim neergezet in het huis van Abinadab, door David uit het huis van Abinadab, dat op ‘de Gibea’ was, werd afgehaald, alsmede naar II Par. I 1-3, waar Salomon gaat offeren op de hoogte van Gabaon, omdat David daar den tabernakel en het altaar gelaten had, toen hij de ark van Cariathiarim naar Jerusalem vervoerde. Gelijk het verder verhaal de gegeven verklaring telkens opnieuw bevestigt, zoo verkrijgt het zelf daardoor meer eenheid en duidelijkheid. In geheel het tijdperk, dat tot de verplaatsing der ark naar Jerusalem verloopt, verschijnt het heiligdom te Cariathiarim-Gabaon als het middetpunt en hart van Israël.</note>.</verse>
<verse osisID="1Sam.7.2"> En het geschiedde, dat er van den dag af, dat de ark te Cariathiarim verbleef, vele dagen verliepen - 't was namelijk reeds het twintigste jaar - en het gansche huis Israël genoot rust in volgzaamheid jegens den Heer<note n="1395">Naar het Hebr. vermoedelijk te vertalen: ‘en het gansche huis Israël richtte zich tot (of verzamelde zich bij) den Heer’. De voorafgaande tijdsbepaling maakt het waarschijnlijk, dat hier sprake is, niet van een toestand, maar van een gebeurtenis. Samuel roept het volk op naar het heiligdom, om het te vermanen voor goed met den afgodendienst te breken. Over hetgeen er was voorgevallen gedurende de twintig jaren, sedert den slag van Aphec verloopen, ontbreekt hier alle bericht. Naar uit het vervolg valt af te leiden, had Israël zich onder leiding van Samuel, die nu als de algemeen geachte rechter en profeet verschijnt, althans ten deele aan de heerschappij der Philistijnen ontworsteld. Thans komt het voor zijn volledige bevrijding hulp zoeken bij zijn God. Eveneens valt uit het vervolg op te maken, dat de twee priesterlijke huizen een zeker zeer hevigen strijd met elkander moeten gevoerd hebben. Wellicht was zulks voor den schrijver een reden om op dat tijdperk niet verder in te gaan.</note>.</verse>
<verse osisID="1Sam.7.3"> En Samuel sprak tot het gansche huis van Israël en zeide: Indien gij u van ganscher harte wilt bekeeren tot den Heer, verwijdert dan de vreemde goden uit uw midden, de Baäl's en Astarten<note n="1396">Vgl. Judic. II 11, 13, III 7; X 6, 10 met de aanteekeningen. Voor ‘Baʽalim en Asjtaroth’ las de Septuag. hier alleen ‘de ʼasjeroth’; zie Judic. III 7 noot 12. Vgl. verder Jos. XXIV 14, 23.</note>, en bereidt uwe harten voor den Heer, en dient alleen Hem, en Hij zal u uit de hand der Philistijnen verlossen.</verse>
<verse osisID="1Sam.7.4"> De kinderen van Israël verwijderden dan de Baäl's en Astarten en dienden den Heer alleen.</verse>
<verse osisID="1Sam.7.5"> En Samuel zeide: Vergadert geheel Israël te Masphath, opdat ik den Heer voor u bidde<note n="1397">Nadat de afgodsbeelden verwijderd zijn, roept Samuel, die hier optreedt als een tweede Moses, tot vernieuwing van het geschonden verbond met God geheel Israël op, en wel naar Masphath, Hebr. ham-mitspatha, d.i. naar den heuvel. Ham-mitspa beteekent, gelijk hag-gilgal, hab-bama, hag-gibea ‘de hoogte’, ‘de heuvel’. Dat hier de heilige heuvel van het nationale heiligdom te Cariathiarim-Gabaon bedoeld is, lijdt geen twijfel. Vergaderingen als deze werden, gelijk uit het Boek der Rechters blijkt, gehouden vóór het heiligdom. Deze bijeenkomst had plaats ‘vóór het aangezicht des Heeren’ (v. 6), in de onmiddellijke nabijheid van Gabaon (zie noot 12 en 13). Aangezien het heiligdom de ark moest volgen, had men na het plaatsen der ark te Cariathiarim, vermoedelijk al spoedig, den Mosaïschen tabernakel en het koperen altaar van Silo daarheen overgebracht, waar zij bleven tot na de voltooiing van den tempel te Jerusalem (zie II Par. V 1-5). Natuurlijk zullen daar ook spoedig de vereischte gebouwen rondom het heiligdom verrezen zijn.</note>.</verse>
<verse osisID="1Sam.7.6"> En zij kwamen te Masphath bijeen, en zij putten water en goten het uit vóór het aangezicht des Heeren<note n="1398">Ten teeken van berouw als stroomen van tranen. Vgl. II Reg. XIV 14; Ps. XXI 15.</note> en hielden dien dag een vasten en zeiden daar<note n="1399">Het Hebr. sjam, hier geheel overbodig, is wellicht een overblijfsel van een werkwoord, b.v. ʽasjamnoe, d.i. wij zijn schuldig, eene herhaling als bij openbare belijdenis gebruikelijk is, vgl. Dan. IX 5. Israël voldoet hier aan de drie hoofdvereischten voor het verkrijgen van vergiffenis: belijdenis, berouw, boetedoening.</note>: Wij hebben tegen den Heer gezondigd. En Samuel sprak recht over de kinderen van Israël te Masphath<note n="1400">Niet slechts of voornamelijk door het beslechten van geschillen, maar tevens en meer nog door het uitvaardigen van heilzame verordeningen tot handhaving van Gods wet.</note>.</verse>
<verse osisID="1Sam.7.7"> De Philistijnen nu vernamen, dat de kinderen van Israël te Masphath vergaderd waren, en de vorsten der Philistijnen trokken op tegen Israël<note n="1401">De vergadering duurde blijkbaar verschillende dagen.</note>. En toen de kinderen van Israël dit vernomen hadden, werden zij bevreesd voor de Philistijnen.</verse>
<verse osisID="1Sam.7.8"> En zij zeiden tot Samuel: Houd niet op voor ons te roepen tot den Heer, onzen God, opdat Hij ons redde uit de hand der Philistijnen.</verse>
<verse osisID="1Sam.7.9"> Toen nam Samuel één zuiglam<note n="1402">Door slechts ééne en nog wel zoo geringe offerande voor het geheele volk beteugelt de profeet den toorn Gods, die minder ziet op de hoegrootheid der offergave dan op de gezindheid van den offeraar. Zoo het brandoffer eene ritueele offerande was, verbrand op het altaar van het heiligdom, dan zal Samuel, die geen priester, maar slechts van eene Levietische familie was, het door de priesters van het heiligdom hebben laten opdragen.</note> en droeg het geheel ten brandoffer op aan den Heer, en Samuel riep tot den Heer voor Israël, en de Heer verhoorde hem<note n="1403">Naar het Hebr.: ‘en de Heer antwoordde’, te weten door den donder, die van het onweder, dat over het leger der Philistijnen losbarstte, over de vergadering heen dreunde. Vgl. Ex. XIX 19; Jos. X 11.</note>.</verse>
<verse osisID="1Sam.7.10"> En het geschiedde, dat, terwijl Samuel het brandoffer opdroeg, de Philistijnen den strijd tegen Israël begonnen. Maar de Heer donderde op dien dag met een geweldig gedruisch over de Philistijnen en joeg hun schrik aan, en zij werden verslagen vóór het aangezicht van Israël.</verse>
<verse osisID="1Sam.7.11"> En uitrukkende uit Masphath vervolgden de mannen van Israël de Philistijnen en versloegen hen tot op de plaats, die beneden Bethchar was<note n="1404">In verwarring gebracht door het onweder worden de Philistijnen overvallen en op de vlucht gedreven door de bevolking der bedreigde landstreek. Dan helpen de bij het heiligdom vergaderde Israëlieten hun nederlaag voltooien. Bethchar, zie noot 12.</note>.</verse>
<verse osisID="1Sam.7.12"> En Samuel nam een steen en legde dien tusschen Masphath en tusschen Sen<note n="1405">Noch Bethchar noch Sen (Hebr. has-sjên) komen elders voor; volgens nagenoeg algemeen gevoelen zijn beide namen, die naar het zinverband ééne en dezelfde stad kunnen aanduiden, verschreven. Velen lezen voor Betchar ‘Bethoron’. In de Syrische vertaling wordt Bethchar weergegeven met Bethjasan, d.i. ‘de oude stad’, wat wijst op Beth-ha-jesjan als oorspronkelijke lezing in den grondtekst. Nu geeft de Septuag. ook Sen weer met ‘de Oude (stad)’, zoodat men ook daarvoor in den grondtekst oorspronkelijk zal hebben gelezen Beth-ha-jesjan, of wellicht alleen ha-Jesjan. Sommigen denken hier aan het II Par. XIII 19 genoemde Iesana; doch dit lag te ver noordelijk. De ligging der bedoelde plaats of plaatsen is dus onzeker.</note> en noemde den naam dier plaats: Steen der Hulpe. En hij zeide: Tot hiertoe heeft ons de Heer geholpen<note n="1406">De gedenksteen, Hebr. ‘ha-Eben-ha-ʽezer’, werd dus opgericht in de nabijheid van Masphath, den heuvel des heiligdoms; reeds IV 1 werd hij vermeld. Hoogstwaarschijnlijk is dit dezelfde steen, waarvan XX 19 sprake is, die in de onmiddellijke nabijheid lag van Gabaä, de stad van Saül. Zie de noot aldaar. Tot hiertoe beteekent: ‘tot op deze plek’, of kan beteekenen: ‘tot op dezen dag’.</note>.</verse>
<verse osisID="1Sam.7.13"> En de Philistijnen werden vernederd en waagden het niet weder binnen de palen van Israël te komen. Zoo drukte de hand des Heeren op de Philistijnen al de dagen van Samuel<note n="1407">De geleden nederlaag had de Philistijnen zoo zeer ontmoedigd, dat zij voorloopig geen inval meer waagden. En zoo lang Samuel leefde, hadden zij geen geluk meer tegenover Israël. Aan Samuel's gebed was het te danken, dat zij, later een nieuwen inval doende (zie XIII), door Saül en Jonathas geslagen werden. Eerst met den dood van den grooten rechter en profeet (zie XXVIII 3) begint voor Saül en zijn rijk de aartsvijand weder noodlottig te worden. Het is zoomede eene geheel ongegronde onderstelling der moderne schriftverklaarders, dat eerst Saül bestemd was om Israël van het Philistijnsche juk te bevrijden.</note>.</verse>
<verse osisID="1Sam.7.14"> En de steden, welke de Philistijnen aan Israël ontnomen hadden, kwamen weder aan Israël, van Accaron tot Geth, benevens haar gebied, en Israël bevrijdde het van de hand der Philistijnen<note n="1408">De in de lijn Accaron-Geth gelegen steden lieten zich door de Philistijnen niet weerhouden om zich weder bij Israël aan te sluiten. Dit had ten gevolge, dat ook de in de nabijheid dier steden wonende Philistijnsche bevolking verdrongen werd.</note>, en er was vrede tusschen Israël en den Amorrheeër<note n="1409">Bedoeld is zeker het overblijfsel der oude bevolking, dat blijkens Judic. I 34-35 woonde in het westelijk gedeelte van het gebergte Ephraïm en zijn kracht daarin vond, dat het zich beurtelings aansloot bij de Philistijnen en bij Israël. Thans koos het partij voor het machtiger wordend Israël.</note>.</verse>
<verse osisID="1Sam.7.15"> En Samuel richtte Israël al de dagen zijns levens;</verse>
<verse osisID="1Sam.7.16"> en hij bezocht elk jaar op een rondreis Bethel en Galgala en Mas- phath en sprak recht over Israël op bovengenoemde plaatsen<note n="1410">Men neemt aan dat het vers ten gevolge eener randbemerking in het ongereede geraakte en oorspronkelijk luidde: ‘En Samuel richtte Israël al de dagen zijns levens. En elk jaar maakte hij de rondreis en richtte hij Israël met al die plaatsen’. Al die plaatsen beteekent de in de lijn Accaron-Geth gelegen steden, die weder aan Israël gekomen waren, en kan onmogelijk slaan op Bethel en Galgala en Masphath, welke plaatsen slechts een zeer klein gedeelte van Israël uitmaakten. Buitendien kan het gebezigde voorzetsel ʼeth bij die plaatsen niet ‘op’ beteekenen. In de woorden Bethel.... Masphath hebben wij eene opmerking te zien van iemand, die zich herinnerde dat ten tijde van Samuel al de groote volksvergaderingen gehouden werden bij het heiligdom, beurtelings ‘het huis Gods’ (Bethel) of ‘de hoogte’ (haggilgal of ham-mitspa) genoemd.</note>.</verse>
<verse osisID="1Sam.7.17"> En hij keerde naar Ramatha terug, want daar was zijn huis en daar sprak hij recht over Israël; ook bouwde hij er een altaar voor den Heer<note n="1411">Zoo het Hebr. woord hier niet in afgeleiden zin voor ‘gedenkteeken’ gebezigd is, dan was het altaar geen ritueel altaar. Zie IX 19-24 met de aanteekeningen.</note>.</verse>
</chapter>
<chapter osisID="1Sam.8">
<title>Hoofdstuk VIII.</title>
<p>Samuel stelt tot mederechters zijn zonen aan, die reden tot klachten geven (v. 1-3). De oudsten verlangen te Rama van Samuel een koning, wat deze misbillijkt (v. 4-6); maar God gelast hem het volk ter wille te zijn, vooraf echter het strenge koningsrecht af te kondigen (v. 7-9). Schoon Samuel aan dit laatste voldoet, blijft het volk bij zijn begeerte; God beveelt daarom aan Samuel dienovereenkomstig te handelen (v. 10-22).</p>
<verse osisID="1Sam.8.1"> En het geschiedde, dat Samuel, oud geworden, zijne zonen tot rechters aanstelde over Israël<note n="1412">Blijkens v. 2 alleen in het ver afgelegen zuidelijk gedeelte des lands.</note>.</verse>
<verse osisID="1Sam.8.2"> En de naam van zijn eerstgeboren zoon was Joël, en de naam van den tweeden Abia<note n="1413">Zie I Par. VI 28 met noot 22.</note>. Zij waren rechters in Bersabeë<note n="1414">Bersabeë lag op de zuidgrens, vgl. Gen. XXI 14.</note>.</verse>
<verse osisID="1Sam.8.3"> En zijne zonen wandelden niet op zijne wegen, maar vervielen tot hebzucht en namen geschenken aan en verkrachtten het recht.</verse>
<verse osisID="1Sam.8.4"> Daarom vergaderden al de oudsten van Israël en kwamen bij Samuel te Ramatha.</verse>
<verse osisID="1Sam.8.5"> En zij zeiden tot hem: Zie, gij</verse> 
<verse osisID="1Sam.8.1">zijt oud geworden, en uwe zonen wandelen niet op uwe wegen, stel een koning over ons aan, om ons te besturen, gelijk al de volken hebben<note n="1415">Met deze woorden, bijna letterlijk overeenstemmend met Deut. XVII 14, herinneren de oudsten aan de belofte Gods omtrent het koningschap.</note>.</verse>
<verse osisID="1Sam.8.6"> Het woord mishaagde in de oogen van Samuel<note n="1416">De hooge ouderdom van Samuel en het minder goed gedrag van diens zonen waren voor de oudsten slechts een voorwendsel voor hun onstuimig begeeren. De reden was een andere. Uit XII 12 blijkt, dat het volk, door de Ammonieten bedreigd, zich niet meer veilig achtte onder zijn onzichtbaren Koning en diens profeet en, naar het voorbeeld der heidensche volken, slechts heil zag in een aardsch koning met aardsch machtsvertoon uitgerust. Dit gebrek aan vertrouwen op God wekte het mishagen van Samuel. In zijn oog zondigde het volk door om die reden en op het door God niet gewilde tijdstip een koning te begeeren.</note>, omdat zij gezegd hadden: Geef ons een koning om ons te besturen. En Samuel bad tot den Heer.</verse>
<verse osisID="1Sam.8.7"> De Heer nu zeide tot Samuel: Verhoor de stem des volks ten aanzien van al wat zij u zeggen<note n="1417">Calmet: ‘God stond toe in zijn gramschap wat Hij in zijn barmhartigheid zou hebben geweigerd’. De instelling van het koningschap was voor Israël als volk Gods geen verbetering, veeleer een verlaging; doch de Voorzienigheid leidde het koningschap op de wegen harer doeleinden.</note>; want niet u hebben zij verworpen, maar Mij, opdat Ik geen koning over hen zoude zijn,</verse>
<verse osisID="1Sam.8.8"> overeenkomstig al hunne werken, welke zij gedaan hebben van den dag af, waarop Ik hen heb uitgeleid uit Egypte, tot op dezen dag. Gelijk zij Mij verlieten en vreemde goden dienden, zoo doen zij ook met u<note n="1418">Zoo dus God de beleediging Hem aangedaan verdroeg en aan het verlangen van het volk wilde voldoen, dan mocht Samuel zich door de persoonlijk ondervonden krenking niet laten weerhouden, Israël in het verheffen van een koning behulpzaam te zijn.</note>.</verse>
<verse osisID="1Sam.8.9"> Welaan, geef nu gehoor aan hunne stem; doch waarschuw hen en voorzeg hun het recht van den koning<note n="1419">Zooals het bij de heidensche volken placht, niet gelijk het behoorde te zijn.</note>, die over hen regeeren zal.</verse>
<verse osisID="1Sam.8.10"> Samuel zeide daarom al de woorden des Heeren tot het volk, dat een koning van hem begeerd had.</verse>
<verse osisID="1Sam.8.11"> Hij zeide dan<note n="1420">Wellicht in eene bij het heiligdom saamgeroepen volksvergadering. Samuel kon zeer goed weten, hoe de koningen der heidensche volken pleegden te regeeren. Ook zal God hem, den profeet, wel hebben te kennen gegeven, wat ook de Israëlieten in de toekomst van hun koningen te wachten hadden. Zonder grond veronderstellen daarom moderne schriftverklaarders, dat de schrijver eene door hem gemaakte redevoering aan Samuel in den mond legt. Evenzeer als het voorafgaande en volgende heeft hij die redevoering, althans naar den inhoud, aan oude en vertrouwbare bronnen ontleend.</note>: Dit zal het recht des konings zijn, die over u zal heerschen: Uwe zonen zal hij nemen en ze zetten op zijne wagens en hij zal ze maken tot ruiters en tot voorloopers van zijn vierspannen<note n="1421">Van zijne pracht- en praalwagens. Zie II Reg. XV 1; III Reg. I 5.</note>,</verse>
<verse osisID="1Sam.8.12"> en hij zal ze aanstellen tot oversten over duizend en over honderd en tot akkerlieden op zijne velden en maaiers zijner oogsten en tot smeden van zijne wapens en wagens.</verse>
<verse osisID="1Sam.8.13"> En van uwe dochters zal hij maken zijne specerijbereidsters en keukenmeiden en bakkerinnen<note n="1422">Zie II Reg. XXI 7; Ez. XLV 8, XLVI 18.</note>.</verse>
<verse osisID="1Sam.8.14"> Ook zal hij uwe beste akkers en wijngaarden en olijfgaarden wegnemen en ze geven aan zijne dienstknechten.</verse>
<verse osisID="1Sam.8.15"> Tevens zal hij ook van uwe oogsten en van de opbrengst uwer wijngaarden het tiend heffen, om het te geven aan zijne hofbeambten en bedienden.</verse>
<verse osisID="1Sam.8.16"> Ook uwe knechten en dienstmaagden en de beste jongelingen en de ezels zal hij wegnemen en in zijn werk stellen.</verse>
<verse osisID="1Sam.8.17"> Ook van uwe kudden zal hij het tiend heffen, en gij zult hem tot slaven zijn.</verse>
<verse osisID="1Sam.8.18"> En te dien dage zult gij roepen u afkeerend van uw koning, dien gij u hebt uitverkoren; maar de Heer zal u op dien dag niet verhooren, omdat gij voor u een koning begeerd hebt<note n="1423">Deze zinsnede is uit de Septuag. in de Vulgaat gekomen; zij ontbreekt in de andere vertalingen en in den grondtekst.</note>.</verse>
<verse osisID="1Sam.8.19"> Doch het volk wilde niet naar de stem van Samuel luisteren, maar zij zeiden: Neen, neen, want een koning zal over ons zijn.</verse>
<verse osisID="1Sam.8.20"> En ook wij zullen zijn gelijk al de volkeren, en onze koning zal over ons rechtspreken en aan onze spits uittrekken en onze oorlogen voor ons voeren.</verse>
<verse osisID="1Sam.8.21"> En Samuel hoorde al de woorden des volks en sprak ze in de ooren des Heeren<note n="1424">Deelde ze den Heer mede.</note>.</verse>
<verse osisID="1Sam.8.22"> En de Heer zeide tot Samuel: Verhoor hunne stem en stel een koning over hen aan. Toen zeide Samuel tot de mannen van Israël: Iedereen ga naar zijne stad<note n="1425">In afwachting van hetgeen God hem nader zal gelasten ontbindt Samuel de vergadering. Zeker zal hetgeen IX en X 1-16 verhaald wordt spoedig daarna geschied zijn.</note>.</verse>
</chapter>
<chapter osisID="1Sam.9">
<title>Hoofdstuk IX.</title><p>Afkomst en gestalte van Saül, den zoon van Cis (v. 1-2). Uitgezonden om de verloren ezelinnen zijns vaders te zoeken en ze niet vindend, gaat hij op raad van zijn knecht Samuel raadplegen (v. 3-11). Zijn ontmoeting met Samuel, aan wien God geopenbaard had, dat Saül zou komen, en dat hij hem tot koning moest zalven (v. 11-21). Samuel noodigt Saül tot het offermaal en geeft hem aan den feestdisch de eereplaats en het beste stuk vleesch, waarna hij hem Gods raadsbesluit begint te openbaren (v. 22-27).</p>
<verse osisID="1Sam.9.1"> En er was een man van Benjamin, Cis met name, de zoon van Abiel, den zoon van Seror, den zoon van Bechorath, den zoon van Aphia, den zoon van een man van Jemini; hij was sterk in kracht<note n="1426">Van IX 1 tot X 26 wordt verhaald, hoe God den door Hem verkoren Saül eerst in stilte door Samuel laat zalven en daarna in eene groote volksvergaring door het lot als koning aanwijst. Alleen voor hen, die in de geschiedenis van Israël Gods wonderbare leiding loochenen, sluit het eene het andere uit. - Vgl. met Saül's geslachtslijst I Par. VIII 29-33, IX 35-39. Abiël wordt gemeenlijk vereenzelvigd met Jehiël van I Par. IX 35, ook Abigabaon genoemd. Geschiedt dit terecht, dan reikt de hier geboden stamboom minstens drie geslachten verder terug dan die van I Par. VIII en IX, maar slaat anderzijds vóór Cis minstens één geslacht over. Vermoedelijk echter ontbreken in al die lijsten verschillende geslachten, zoodat er geen zekerheid bestaat omtrent de namen van den vader en den grootvader van Cis. Voor hij was sterk in kracht heeft de grondtekst ‘gibbôr chajil’ (een ‘man van het leger’), wat zeggen wil, dat Saül behoorde tot de weerplichtige Israëlieten, die zich op eigen kosten voor den krijgsdienst konden en moesten uitrusten.</note>.</verse>
<verse osisID="1Sam.9.2"> En hij had een zoon met name Saül, uitgelezen en goed, en er was van de kinderen van Israël geen man beter dan hij. Van de schouders opwaarts stak hij uit boven al het volk<note n="1427">D.w.z. andere menschen reikten hem slechts tot aan de schouders. Uit deze zinsnede blijkt, dat de voorafgaande lofprijzing vooral, zoo niet uitsluitend, op Saül's uitwendige verschijning slaat.</note>.</verse>
<verse osisID="1Sam.9.3"> Eens hadden zich de ezelinnen van Cis, Saül's vader, verloopen. Toen zeide Cis tot zijn zoon Saül: Neem een van de knechten met u en maak u op en zoek de ezelinnen<note n="1428">Bij het volgen van Saül's zwerftocht, welke belangrijke gegevens biedt ter bepaling van de ligging zoowel van Rama als van de plaats, waar zich Israël's heiligdom bevond, houde men twee dingen in het oog. Vooreerst, dat de tocht uitging van Saül's woonplaats, welke X 26 Gabaä (Hebr. Gibea), I Par. VIII 29, IX 35 Gabaon (Hebr. Gibeon) genoemd wordt. Voorts, dat die tocht zich noch van wege zijn doel, noch om den korten tijd, dien hij duurde, ver kan hebben uitgestrekt. De ezelinnen, welke zich verloopen hadden, heeft Saül zeker niet op vele uren afstand van zijn huis gezocht; ze niet vindend binnen zekeren afstand in ééne richting zal hij ze gezocht hebben in eene andere richting. Eindelijk te Rama gekomen na den middag, meent hij nog vóór den nacht naar huis te kunnen terugkeeren.</note>. En toen zij het gebergte van Ephraïm doorkruist hadden</verse>
<verse osisID="1Sam.9.4"> en het land Salisa, zonder te vinden<note n="1429">Naar het Hebr.: ‘En hij ging door het gebergte Ephraïm en hij ging door het land Salisa, maar zij vonden ze niet’. Het is zeker opmerkelijk, dat niet achter het gebergte Ephraïm, wel achter het land Salisa, gelijk achter de verdere plekken, die genoemd worden, de vermelding volgt, dat Saül daar vergeefs zocht. Wellicht dus duidt de schrijver met door het gebergte Ephraïm eerst het terrein in zijn geheel aan, binnen hetwelk Saül zocht, om dan afzónderlijk de verschillende plekken te noemen, waar hij kwam. Dit is te waarschijnlijker, omdat ook nog Rama in het land Suph, waar hij het laatst kwam (v. 5, 6), volgens I 1 in het gebergte Ephraïm lag. Het schijnt, dat tot het hier bedoelde gedeelte van het gebergte Ephraïm het ‘gebergte Ephron’ behoorde (Jos. XV 9), in welks nabijheid Cariathiarim en Gabaon lagen. Of Salisa hetzelfde is als het IV Reg. IV 42 voorkomende Baäl-Salisa, valt bezwaarlijk uit te maken.</note>, doorkruisten zij ook het land Salim; en daar waren zij niet, en ook het land Jemini, maar zij vonden ze geenszins<note n="1430">Het land Salim, Hebr. Sjaʽalim, waarvoor vermoedelijk met een anderen klinker te lezen Sjoeʽalim, zoodat de naam ‘het Vossenland’ zou beteekenen. Aan het land Sual (Hebr. Sjoeʽal), waarvan XIII 7 sprake is, en dat aan de tegenovergestelde zijde van Benjamin bij Ophra lag, kan hier niet worden gedacht. Met meer recht vermoedt men overeenkomst met het Jos. XIX 42 en Judic. I 35 vermelde ‘Salebim’ in den stam Dan, zoodat het land Salim (of ‘Salebim’) naar deze stad zou genoemd zijn. De gelijkstelling van Salebim met het tegenwoordige Selbît, ten W.Z.W. van Neder-Bethoron, is evenwel onzeker. Nochtans ligt dit Selbît in de nabijheid (ten noorden) van de streek, waar Samson de driehonderd vossen of jakhalzen (‘sjoeʽalim’) ving (Judic. XV 4), en het land Suph schijnt eveneens in dezelfde streek, namelijk ten oosten van Saraä, Samson's woonplaats, gezocht te moeten worden. Zie de betreffende noot op X 2-3. Het land Jemini, waarschijnlijk zoo genoemd naar Saül's voorzaat (zie v. 1). Overal waar de naam Jemini voorkomt, is sprake van de streek of van de bewoners van Gabaä of van de familie van Saül, zie v. 21; Judic. XIX 16; I Reg. XXII 7; II Reg. XIX 16; III Reg. II 8; Esth. II 5. Saül was dus van uit het land Jemini, waarin hij woonde, gegaan naar het ‘land Salisa’ en van daar naar het ‘land Salim’ en kwam toen weder in het ‘land Jemini’, waarschijnlijk aan eene andere zijde; van daar ging hij zoeken in het aan die zijde grenzende land Suph; zie de volgende noot.</note>.</verse> 
<verse osisID="1Sam.9.5"> Toen zij dan gekomen waren in het land Suph<note n="1431">Van het land Jemini komen zij in het land Suph, dat dus wel aan het eerstgenoemde grensde. De in het land Suph gelegen stad, bij welke zij zich blijkens v. 6 nu bevonden, is Rama (zie noot 7 en 14). Intusschen was, gelijk het vervolg van het verhaal leert, het middaguur reeds meer dan verstreken. Zoo dus Saül meende nog vóór den nacht naar huis te kunnen terugkeeren, kan Rama niet ver van Gabaon verwijderd geweest zijn.</note>, zeide Saül tot den knecht, die hem vergezelde: Kom, laat ons teruggaan; anders zal mijn vader aan de ezelinnen niet meer denken en zich bezorgd maken over ons.</verse>
<verse osisID="1Sam.9.6"> Doch deze zeide tot hem: Zie, een Godsman woont in die stad, een edel man; al wat hij zegt komt zonder te missen uit; laten wij derhalve nu daarheen gaan; misschien kan hij ons bescheid geven over onzen tocht, om welken wij gekomen zijn<note n="1432">Die Godsman, in zoo hoog aanzien staande, dat hij ook in tijdelijke zaken geraadpleegd werd, is volgens v. 14 geen andere dan Samuel, die te Rama woonde. Zie VII 17. Geheel ten onrechte beweren niet weinige schriftverklaarders, dat Saül en zijn knceht noch Samuel noch Rama bij name kenden. De woorden van den knecht naar het Hebr.: ‘Zie hier immers een Godsman in deze stad’ geven te verstaan, dat zoowel aan Saül als aan zijn knecht de stad en haar beroemde bewoner zoo goed bekend waren, dat eerstbedoelde geen namen behoefde te noemen. Daarom gaat Saül ook terstond op het voorstel van den knecht in, dat deze hem door een goddelijke beschikking doet. Persoonlijk echter schijnt Saül te voren volgens v. 18 Samuel nog niet ontmoet te hebben.</note>.</verse>
<verse osisID="1Sam.9.7"> En Saül zeide tot zijn knecht: Zie, wij zullen gaan. Wat zullen wij den Godsman brengen? Er is geen brood meer in onze zakken, en wij hebben geen geschenken of iets anders om aan den Godsman te geven<note n="1433">Voor zie, wij zullen gaan vertaalt men het Hebr. beter: ‘Gesteld wij gaan’. Naar Oostersch gebruik houdt Saül het voor onpassend zulk een groot man met een verzoek te naderen, zonder hem een geschenk aan te bieden. Dat geschenk moet hem toegang tot Samuel verschaffen. In dien zin schijnt ook het slot van v. 8 te moeten worden verstaan. Van een raadplegen van den Godsman voor loon is geen sprake. Men betaalt toch ook zelfs een waarzegger niet met een stuk brood. Maar aangenomen zelfs, dat Saül en zijn knecht Samuel voor een waarzegger hielden, die zich voor loon liet raadplegen, dan bewijst toch al hetgeen volgt hoezeer zij zich vergisten.</note>.</verse>
<verse osisID="1Sam.9.8"> Wederom antwoordde de knecht aan Saül en zeide: Zie, ik heb hier in mijne hand het vierde van een zilveren sikkel; laat ons dat aan den Godsman geven, opdat hij ons onzen weg aanwijze.</verse>
<verse osisID="1Sam.9.9"> - Oudtijds placht in Israël een ieder, die God ging raadplegen, aldus te spreken: Komt en laat ons gaan naar den Ziener. Want wie heden ten dage Profeet genoemd wordt, heette oudtijds Ziener<note n="1434">Dit vers is zonder twijfel een taalkundige randbemerking. Zie noot 11.</note>.-</verse>
<verse osisID="1Sam.9.10"> En Saül zeide tot zijn knecht: Opperbest is uw woord. Kom, laat ons gaan. Zij gingen dan naar de stad, in welke de Godsman woonde.</verse>
<verse osisID="1Sam.9.11"> En toen zij de helling der stad opgingen, ontmoetten zij eenige meisjes, die uitgingen om water te putten<note n="1435">De gewone taak der meisjes van eene stad of een dorp. Zie Gen. XXIV 15. In den regel moest één put in de behoeften van alle bewoners voorzien.</note>, en zij zeiden tot haar: Is de Ziener hier<note n="1436">Uit deze plaats, vergeleken met I Par. IX 22, XXVI 28, XXIX 29, blijkt, dat Samuel zoo bij leven als later ‘de Ziener’ genoemd werd. Naar allen schijn is v. 9 een randbemerking op is de Ziener hier?</note>?</verse>
<verse osisID="1Sam.9.12"> En zij antwoordden en zeiden hun: Hij is hier, ginds voor u, haast u nu, want heden is hij in de stad gekomen, omdat er vandaag eene offerande van het volk op de hoogte plaats heeft<note n="1437">Naar eene, gedeeltelijk op de Septuag. berustende verbetering van den grondtekst luidt de aanhef van het antwoord: ‘Zie, vóór u is hij juist de stad ingekomen’. Uit v. 23 blijkt, dat Samuel reeds op de hoogte geweest was. Van daar was hij zoo juist teruggekomen, alsof hij vóór den offermaaltijd nog iets in de stad te bezorgen had. Dat hadden de meisjes tot haar bevreemding gezien. Zij achten het nu een gelukkig toeval, dat van de tegenovergestelde zijde - Saül en zijn knecht kwamen uit de laagte - twee vreemdelingen verschijnen, die hem wenschen te spreken. Dat dit echter geen toeval was, blijkt uit v. 15. De offerande. Deze was geen ritueele, waarbij een ritueel altaar en priesters vereischt werden. Hier is het eten van het offervleesch de hoofdzaak. Elke slachting van beteekenis moest in Israël eene godsdienstige handeling zijn. Zie Ex. XX noot 19; voorts Lev. III 17, VII 26, 27, XVII 10, 14, XIX 26; Deut. XII 16, 23. Dientenbehoeve had men op de hoogten bij de steden een slachtplaats met een altaar van aarde, waarop het bloed uitgegoten en het vet verbrand werd, en, naar uit deze plaats blijkt, eene gelegenheid om het offermaal te nuttigen. Blijkbaar is het Samuel, gelijk vroegere rechters als gewoon burger levende, die dit offermaal aan zijn voornaamste medeburgers aanbiedt. Reeds had hij de slachting volbracht, was daarop naar de stad afgedaald en werd nu op de hoogte terug verwacht, om het feestmaal te zegenen.</note>.</verse>
<verse osisID="1Sam.9.13"> Zoo gij de stad ingaat, zult gij hem dadelijk treffen, voordat hij de hoogte opgaat om te eten; want het volk zal niet eten, voordat hij gekomen is; want hij zelf zegent de offerande, en eerst dan gaan de genoodigden eten. Nu dan gaat omhoog, want gij zult hem nu juist treffen.</verse>
<verse osisID="1Sam.9.14"> Zij gingen dan op de stad in. En toen zij wandelden in het midden der stad, verscheen Samuel en kwam hun tegen, uitgaande<note n="1438">Uit zijn huis.</note> om op te stijgen naar de hoogte.</verse>
<verse osisID="1Sam.9.15"> De Heer nu had aan het oor van Samuel geopenbaard daags vóór de komst van Saül, en gezegd:</verse>
<verse osisID="1Sam.9.16"> Op dit zelfde uur, dat nu is, zal Ik morgen een man van het land Benjamin<note n="1439">Van (uit) het land Benjamin. Derhalve lag Rama van Samuel niet in het land (stamgebied) van Benjamin. Zie ook X 2 met de betreffende noot.</note> tot u zenden, en dien zult gij zalven tot aanvoerder over mijn volk Israël; en hij zal mijn volk verlossen uit de hand der Philistijnen<note n="1440">Volgens X 1 (zie de noot) zal de koning het volk verlossen uit de hand der vijanden, die het omringen. Van die vijanden worden de eerst onlangs uit het land verjaagde Philistijnen, wier heerschappij dus nog het best heugde, hier alleen genoemd. De koning is geroepen, met de Philistijnen, ook al de andere vijanden niet slechts uit het land te weren, maar ook aan Israël te onderwerpen. Zie de Inleiding.</note>, daar ik op mijn volk heb neergezien. Hun geroep toch is tot mij gekomen.</verse>
<verse osisID="1Sam.9.17"> En toen Samuel Saül zag, zeide de Heer tot hem: Ziedaar den man, van wien Ik u gesproken heb; hij zal over mijn volk regeeren.</verse>
<verse osisID="1Sam.9.18"> Saül nu ging in het midden der poort<note n="1441">Naar de Septuag. beter: ‘in het midden der stad’, zie v. 14.</note> op Samuel toe en zeide: Zeg mij, bid ik u, waar het huis van den Ziener is.</verse>
<verse osisID="1Sam.9.19"> En Samuel antwoordde aan Saül en zeide: Ik ben de Ziener. Ga vóór mij op naar de hoogte, om beiden heden met mij te eten; en morgenochtend zal ik u laten gaan, en u omtrent al wat gij in het hart hebt inlichting geven.</verse>
<verse osisID="1Sam.9.20"> En bekommer u niet om de ezelinnen, die gij sedert eergisteren vermist; want ze zijn gevonden<note n="1442">Dat antwoord op de door Saül nog niet gestelde vraag moest dezen overtuigen, dat hij in waarheid een Godsman voor zich had.</note>. En aan wien zal al het beste van</verse> 
<verse osisID="1Sam.9.1">Israël ten deel vallen? Niet aan u en het geheele huis uws vaders?</verse>
<verse osisID="1Sam.9.21"> En Saül antwoordde en zeide: Ben ik niet een zoon van Jemini, uit den kleinsten stam van Israël, en is mijn geslacht niet het laatste onder al de geslachten van den stam Benjamin? Waarom dan hebt gij dat woord tot mij gesproken<note n="1443">Vgl. Judic. VI 15.</note>?</verse>
<verse osisID="1Sam.9.22"> Samuel nam dan Saül en zijn knecht en leidde hen binnen in de eetkamer en gaf hun plaats aan het hoofd van de genoodigden. Er waren nu ongeveer dertig mannen.</verse>
<verse osisID="1Sam.9.23"> En Samuel zeide tot den kok: Reik aan het stuk, dat ik u gaf, en dat ik u gelastte bij u ter zijde te leggen<note n="1444">Samuel was dus bij de slachting der offerande tegenwoordig geweest, zie noot 12.</note>.</verse>
<verse osisID="1Sam.9.24"> De kok hief dan den bout op<note n="1445">Om dien aan Saül voor te dienen. De grondtekst leest na den bout nog: ‘en wat er aan was’, waarvoor met eene geringe wijziging van het Hebr. vermoedelijk te lezen: ‘en het nierstuk’.</note> en legde dezen vóór Saül. En Samuel zeide: Zie wat er overbleef, neem het voor u en eet; want opzettelijk is het voor u bewaard, toen ik het volk riep<note n="1446">Woordelijk naar den grondtekst: ‘Zie, dit is het overgeblevene, neem het voor u en eet; want voor bepaalden tijd is (het) voor u bewaard door te zeggen (toen ik zeide): Ik heb het volk genoodigd’. De plaats is bedorven en niet met zekerheid te herstellen. Naar eene verbeterde lezing, die veel voor zich heeft, luidde zij oorspronkelijk: ‘Zie, de maaltijd is opgediend. Eet! Want op den bepaalden tijd hebben wij voor u gewacht om met de genoodigden te eten’.</note>. Saül at dan met Samuel dien dag.</verse>
<verse osisID="1Sam.9.25"> En zij daalden van de hoogte naar de stad af, en hij sprak met Saül op het dak, en men spreidde voor Saül een bed op het dak, en hij ging slapen<note n="1447">De zinsnede en hij sprak met Saül op het dak is hinderlijk en staat dan ook niet in de Septuag. In het Oosten slaapt men dikwerf op het dak. De H. Schrift gewaagt elders niet van die gewoonte.</note>.</verse>
<verse osisID="1Sam.9.26"> En toen men 's morgens opstond en de dageraad aanbrak, riep Samuel Saül op het dak toe en zeide<note n="1448">Beter naar de Septuag.: ‘En het geschiedde, toen de dageraad aanbrak, dat Samuel Saül wekte op het dak en zeide....’</note>: Sta op, en ik zal u uitgeleide doen. En Saül stond op, en zij gingen met hun beiden naar buiten, te weten hij en Samuel.</verse> 
<verse osisID="1Sam.9.27"> En toen zij naar het uiteinde der stad waren afgedaald, zeide Samuel tot Saül: Gelast aan uw knecht om voor ons uit te gaan en door te gaan; blijf gij echter een oogenblik staan, opdat ik u 's Heeren woord verkondige.</verse>
</chapter>
<chapter osisID="1Sam.10">
<title>Hoofdstuk X.</title><p>Samuel zalft Saül tot koning en voorspelt hem drie gebeurtenissen, welker vervulling op dienzelfden dag hem ten teeken zal zijn, dat hij door God tot koning verkoren is (v. 1-8). Van Samuel weggaande wordt Saül een ander mensch, ziet de teekenen vervuld, en onder een trits van profeten gekomen, profeteert hij tot aller verbazing met hen (v. 9-13). Onderhoud van Saül met zijn oom (v. 13-16). Samuel beroept eene vergadering naar Maspha, waarin Saül door het lot tot koning wordt aangewezen en, na eerst vergeefs gezocht te zijn, eindelijk gevonden en door Samuel als koning aan het volk wordt voorgesteld, dat hem huldigt (v. 17-24). Samuel verkondigt en beschrijft het koningsrecht, waarop allen, ook Saül, door welgezinde krijgslieden gevolgd, naar huis terugkeeren. Eenigen echter verachten Saül en weigeren hem geschenken (v. 25-27).</p>
<verse osisID="1Sam.10.1"> Toen nam Samuel de oliekruik en goot haar uit over zijn hoofd en kuste hem en zeide: Zie, de Heer heeft u gezalfd tot vorst over zijn erfdeel, en gij zult zijn volk bevrijden uit de handen zijner vijanden, die het omringen. En dit zij u ten teeken, dat God u als vorst gezalfd heeft<note n="1449">In den grondtekst ontbreekt het gedeelte van en gij zult af. Het is zonder eenigen twijfel oorspronkelijk. De oliekruik is de kruik van den profeet, die hij bij voorkomende zalvingen, misschien ook van profeten (zie III Reg. XIX 16), gebruikte, vgl. IV Reg. IX 1 en 3; misschien was de elders voorkomende ‘hoorn’ (I Reg. XVI 1, 13; III Reg. I 39) hetzelfde. Evenals de priester werd de koning (vgl. XVI 13; III Reg. I 34, 39, 45; IV Reg. XI 12), gelijk later ook de profeet (zie III Reg. XIX 16), door de zalving Gode toegewijd, met een goddelijk gezag bekleed, ‘de gezalfde des Heeren’. In navolging van dit gebruik heeft ook de Kerk haar plechtige zalving der vorsten (zie het Pontificale). Na de zalving kuste Samuel den gezalfde als zijns gelijke.</note>.</verse>
<verse osisID="1Sam.10.2"> Als gij thans van mij weggaat, zult gij bij het graf van Rachel op de grens van Benjamin in het zuiden twee mannen aantreffen<note n="1450">Lag het graf van Rachel, gelijk wij uit deze plaats leeren, op de grens van Benjamin (vgl. noot 3), dan bevond het zich niet bij Bethlehem, dat meer dan twee uur ten Z. van die grens volop in Juda ligt. Ook uit de omstandigheid, dat Jacob, die van Bethel (drie uur ten N. van Jerusalem) gekomen was (Gen. XXXV 15-16), na de begrafenis van Rachel (ald. v. 20) naar Migdal Eder (‘Toren der Kudde’, v. 21) trok, welke plaats men wegens Mich. IV 8 (zie noot ald.) met een onmiddellijk aan Jerusalem gelegen punt vereenzelvigt, leidt men met eenige waarschijnlijkheid af, dat Rachel's graf ten N. of ten N.W. van Jerusalem moet worden gezocht. Voorts schijnt Jer. XXXI 15 het best te verklaren door de onderstelling, dat het graf van Rachel, die ‘te Rama’ weeklaagt om den dood harer kinderen, bij Rama gelegen was (zie noot 14 ald.); dit Rama is dan volgens onzen tekst veeleer dat, waar Samuel woonde, dan dat in Benjamin. En aangezien Rama van Samuel ten Z. van de zuidelijke grens van Benjamin moet worden gezocht, was het ook niet ver verwijderd van Bethlehem, in welks omstreken de kinderen werden vermoord, over wier verlies Rachel bij Matth. II 17-18 gedacht wordt te weeklagen. Evenwel moet Rachel's graf dan gelegen hebben ten N. of N.O. van dit Rama, en niet op de plaats bij Bethlehem, waar men het thans aanwijst (Gen. XXXV noot 12). Deze valsche overlevering is te wijten aan de oude randbemerkingen Gen. XXXV 19 en XLVIII 7: ‘(Ephrata) dat is Bethlehem’, van de hand van een afschrijver, die meende, dat de naam ‘Ephrata’ tot Bethlehem beperkt was, naar aanleiding van Ruth I 2 (zie noot 2 ald.); I Reg. XVII 12; Mich. V 2. Over Ephrata zie I noot 1. Voor in het zuiden leest men in den tegenwoordigen Hebr. tekst be-tseltsach, dat volgens de meest waarschijnlijke gissing, welke op de lezingen der Septuag. steunt, verschreven is uit be-Ba-alah, d.i. ‘te (bij) Baäla’ of Cariathiarim (zie Jos. XV 9, 60). De weg van Rama, de woonplaats van Samuel, naar Gabaon, waar Saül woonde, ging dus voorbij het graf van Rachel, over de grens van Benjamin bij Cariathiarim, dat nog tot Juda behoorde (Jos. XVIII 14), voorts (zie noot 5 en 6) voorbij het heiligdom tusschen Cariathiarim en Gabaon. Rama van Samuel moet derhalve gezocht worden ten Z. van Cariathiarim en ten W. van Jerusalem en in het stamgebied van Juda; zoo het in Benjamin lag, zou Samuel ook niet spreken van de ‘grens van Benjamin’, maar van die van den aangrenzenden stam (vgl. IX noot 14). Niet ten onrechte is dit Rama al eens vermoed in het hooggelegene Soeba (vermoedelijk verbastering van ‘Suph’, zie I noot 1); vgl. ook IX noot 4, 5 en 6 en XV noot 13 aan het einde.</note>, en</verse> 
<verse osisID="1Sam.10.1">zij zullen tot u zeggen: De ezelinnen, die gij zijt gaan zoeken, zijn gevonden, en de ezelinnen vergetend maakt uw vader zich om ulieden bezorgd en zegt: Wat kan ik doen voor mijn zoon<note n="1451">Een bewijs, dat het graf van Rachel niet ver van Gabaon lag, is hierin te vinden, dat deze twee mannen evenals de drie, welke Saül na hen ontmoeten zal, blijkbaar kennissen en vrienden van hem zijn. Deze twee weten alles wat er in Saül's afwezigheid in diens ouderlijk huis is voorgevallen.</note>?</verse>
<verse osisID="1Sam.10.3"> En als gij van daar weggaat en verder trekt en komt aan den eik Thabor, dan zullen u daar drie mannen ontmoeten, die tot God naar Bethel<note n="1452">Hebr. ʼel-haʼelohim beth-el. Zie noot 5.</note> opgaan, de een met drie bokken en een ander met drie broodkoeken en de ander met een kruik wijn.</verse>
<verse osisID="1Sam.10.4"> En nadat zij u gegroet hebben, zullen zij u twee brooden geven en gij zult ze aannemen uit hunne hand<note n="1453">Na een zoo korten marsch kon Saül nog geen honger hebben, en zoo hij honger kreeg, kon hij dien gemakkelijk gaan stillen, daar hij dicht bij huis was, of zou Samuel zelf hem voor dat geval brood hebben medegegeven. Hij ontvangt daarom zeker de twee brooden, naar de Septuag. eerstelingsgaven, niet om ze te eten, maar om ze in gezelschap der drie vrienden, die met hunne offergaven opgaan el haʼelohim beth-el, Gode te gaan opdragen. Blijkens v. 5 nu komt Saül bij den heuvel Gods, volgens v. 13 op de hoogte (hab-bamah). Met ha-ʼelohim beth-el kan dus niet de stad Bethel bedoeld zijn, maar slechts het huis Gods, het heiligdom op den nabij gelegen heuvel van Cariathiarim-Gabaon.</note>.</verse> 
<verse osisID="1Sam.10.5"> Daarna zult gij komen bij den heuvel Gods, waar de wachtpost der Philistijnen is; en als gij daar de stad binnenkomt, zult gij eene schaar profeten tegenkomen, die van de hoogte neerdalen, met psalter en trommel en fluit en citer voorop, en zij zullen profeteeren<note n="1454">Bij den heuvel Gods, Hebr. ʼel gibeʽath ha-ʼelohim (gibeʽath is de status constructus van gibeʽah), terecht door de Vulgaat niet als eigennaam beschouwd, is niet de stad Gibeʽah, (Vulgaat Gabaä), elders Gibeon (Gabaon) en als Saül's woonplaats ook Gibeah van Saül genoemd, maar de hoogte van het heiligdom. Waar de wachtpost der Philistijnen is. Het voor wachtpost gebezigde Hebr. woord neetsib is hier gelijk Gen. XIX 26 in de beteekenis van ‘zuil’ gebezigd. Zoo geven ook de Grieksche en de Syrische vertaling het weer. Zie verder XIII 3 met de noot. En als gij daar de stad ingaat, d.i. den weg naar de stad inslaat. De stad is waarschijnlijk de op de hoogte gelegen priesterstad, in het verder verhaal (XXI 1, XXII 9, 11, 19) Nob geheeten. Eene schaar profeten. Zie over de profeten en inzonderheid over de scholen van profeten Deel VI bl. 9-13. Uit deze plaats valt te besluiten, dat die scharen van profeten den plechtigen dienst bij het heiligdom met muziek opluisterden. Misschien vierde men juist het feest der eerstelingen (zie noot 5).</note>.</verse>
<verse osisID="1Sam.10.6"> Dan zal de Geest des Heeren op u neerkomen, en gij zult met hen profeteeren en in een anderen man veranderen.</verse>
<verse osisID="1Sam.10.7"> Wanneer nu alle deze teekenen voor u uitkomen, doe dan alles wat uwe hand te doen vindt, omdat de Heer met u is<note n="1455">D.w.z. grijp dan elke u geboden gelegenheid aan om koninklijk te handelen, want dan weet gij zeker, dat God u tot koning heeft doen zalven en met u is.</note>.</verse>
<verse osisID="1Sam.10.8"> Ook moet gij vóór mij afdalen naar Galgala - ik toch zal tot u afkomen - om een offerande op te dragen en vredeoffers te slachten; zeven dagen zult gij wachten, totdat ik tot u kome en u mededeele wat gij te doen hebt<note n="1456">Dit vers staat hier zeker niet op zijne plaats, maar behoort tot een in den aanvang van XIII uitgevallen gedeelte. Zie de noot op XIII 4.</note>.</verse>
<verse osisID="1Sam.10.9"> Zoodra hij dan zich omkeerde om van Samuel heen te gaan, veranderde God hem het hart, en al die teekenen kwamen op dien dag uit<note n="1457">De vervulling der twee eerste teekenen wordt slechts vermeld, die van het derde daarentegen uitvoerig geschilderd, omdat Saül bij het in vervulling gaan van dit laatste eene plotselinge verandering onderging, welke op de omgeving een diepen indruk maakte.</note>.</verse> 
<verse osisID="1Sam.10.10"> En zij<note n="1458">Saül met zijn knecht en de drie kennissen, zie v. 3.</note> kwamen aan voornoemden heuvel, en zie, een trits van profeten kwam hem tegen, en de Geest des Heeren kwam op hem en hij profeteerde midden onder hen<note n="1459">D.i. hij geraakte onder hen in geestverrukking. Het kenmerkt den geest der ongeloovige schriftverklaring, dat men de geestverrukking der profeten van Israël gelijkstelt met den toestand, waarin razende derwischen geraken.</note>.</verse>
<verse osisID="1Sam.10.11"> Als nu allen, die hem van gisteren en eergisteren kenden, zagen, dat hij onder de profeten was en profeteerde, zeiden zij tot elkander: Wat is er gebeurd met den zoon van Cis<note n="1460">Blijkbaar met minachting gezegd.</note>? Ook Saül onder de profeten?</verse>
<verse osisID="1Sam.10.12"> En de een antwoordde den ander<note n="1461">Naar een verbeterde lezing van het Hebr.: ‘toen antwoordde een man uit het volk’.</note> en zeide: En wie is hun vader<note n="1462">D.w.z. wie vraagt bij profeten naar hunne afkomst? Uit hun familie gescheiden zijn zij als zonder vader. Het Hebr. heeft hier een woordspeling. De spreker doet het voorkomen alsof het woord nabim (profeten) is afgeleid van ʼen-abi, d.i. vaderloos.</note>? Zoo werd het ten spreekwoord: Ook Saül onder de profeten<note n="1463">Het spreekwoord, dat men bezigde als men iemand eene geheel nieuwe en buitengewone levenswijze zag kiezen, leefde voort als eene getuigenis van Saül's wonderbare roeping en herschepping. Zie verder XIX 24.</note>?</verse>
<verse osisID="1Sam.10.13"> Hij hield nu op te profeteeren en kwam op de hoogte.</verse>
<verse osisID="1Sam.10.14"> En de oom van Saül zeide tot hem en zijn knecht: Waar zijt gijlieden heen geweest<note n="1464">Op de hoogte gekomen zal Saül eerst zijne offerande hebben opgedragen en zijn hart voor den Heer hebben uitgestort en dan de hier beschreven ontmoeting met zijn te voren niet genoemden oom of bloedverwant (het Hebr. dood wordt ook in ruimer zin dan ons oom gebezigd) gehad hebben. Die ontmoeting wordt als iets zoo natuurlijks voorgesteld, dat de oom een op de hoogte welbekend persoon schijnt te zijn geweest. Daar nu de naam Abinadab in de familie van Saül herhaaldelijk voorkomt, gist een hedendaagsch geleerde met veel grond, dat de Abinadab, op wiens bezitting zich het heiligdom bevond (zie VII 1), Saül's hier bedoelde oom of bloedverwant was.</note>? En zij antwoordden: Om de ezelinnen te zoeken, maar toen wij ze niet vonden, zijn wij naar Samuel gegaan.</verse>
<verse osisID="1Sam.10.15"> En zijn oom zeide hem: Vertel mij wat Samuel u gezegd heeft.</verse>
<verse osisID="1Sam.10.16"> En Saül zeide tot zijn oom: Hij heeft ons medegedeeld, dat de ezelinnen gevonden waren. Maar van de zaak van het koningschap, waarover Samuel hem gesproken had, gewaagde hij tegenover hem niet<note n="1465">Uit bescheidenheid of ook wel omdat Samuel hem zal geboden hebben voorloopig omtrent het gebeurde het zwijgen te bewaren. Passend eindigt het IX 1 begonnen verhaal, dat, schoon zeer wonderbaar, toch alle kenmerken van waarheid en oorspronkelijkheid draagt, niet met Saül's terugkeer naar zijn ouderlijk huis, maar met zijn komst op de nabij zijn huis gelegen heilige hoogte van Israël's God, die aan den eenvoudigen zoon van Cis heden zoo wonderbare dingen had gedaan. Hier is dus niet de door sommigen veronderstelde leemte, welke het afbreken van ééne en den overgang tot een andere bron zou aanwijzen. Wel vormt het volgende (v. 17-26) een nieuwen schakel in het verhaal.</note>.</verse>
<verse osisID="1Sam.10.17"> Samuel nu riep het volk samen tot den Heer te Maspha<note n="1466">Hebr. ʼel Jehovah ham-mitspah. De uitdrukking kan, naar ook het vervolg leert, niet anders verstaan worden dan van een bijeenkomst bij het heiligdom des Heeren op de hoogte van Cariathiarim-Gabaon, v. 5 hag-gibeah genoemd.</note>.</verse>
<verse osisID="1Sam.10.17"> En hij zeide tot de kinderen van Israel: Dit zegt de Heer, de God van Israël: Ik heb Israël uitgeleid uit Egypte en u verlost uit de hand der Egyptenaren en uit de hand van al de koningen, die u verdrukten.</verse>
<verse osisID="1Sam.10.19"> Doch gij hebt heden uwen God verworpen, die alleen u verloste van al uwe rampen en nooden, en gezegd: Neen, maar stel een koning over ons aan. Nu dan: plaatst u vóór den Heer volgens uwe stammen en geslachten.</verse>
<verse osisID="1Sam.10.20"> En Samuel liet alle stammen van Israël nadertreden<note n="1467">Vermoedelijk is dit zoo te verstaan, dat Samuel de veldteekens der stammen (en daarna die der geslachten) door hunne hoofden liet brengen voor het heiligdom des Heeren, die als de ware Koning van Israël, door het lot geraadpleegd, zijn plaatsvervanger zou aanwijzen.</note>, en het lot viel op den stam Benjamin.</verse>
<verse osisID="1Sam.10.21"> Daarna liet hij den stam Benjamin en zijn geslachten nadertreden, en het viel op het geslacht Metri<note n="1468">Hier viel blijkens de Septuag. uit: ‘en hij liet het geslacht Metri naderen naar mannen’, d.i. naar zelfstandige familiehoofden. Van de vierde loting (tusschen de leden van het huis Cis) wordt alleen de uitslag medegedeeld.</note> en kwam op Saül, den zoon van Cis. Zij zochten hem dan, maar hij werd niet gevonden.</verse>
<verse osisID="1Sam.10.22"> En zij raadpleegden daarna den Heer, of hij daar zou komen. En de Heer antwoordde: Zie, hij houdt zich te huis verscholen<note n="1469">Zij raadpleegden den Heer, zeker door middel van den ephod of liever van de daarin besloten oerim en toemmim, zie Ex. XXVIII noot 11 en 21. Voor te huis heeft het Hebr. en de Septuag. bij de pakken, de Arabische vertaling onder de menschen. Maar de Vulgaat vertegenwoordigt zeker de oorspronkelijke lezing. Deze schijnt te zijn gewijzigd door iemand, die ham-mitspah voor eene stad hield, die ver van Gabaon verwijderd was. Het verloop der zaak schijnt deze: Wetend wat hem in de volksvergadering wacht, heeft Saül zich, wellicht reeds 's avonds te voren, te huis verborgen. Zoodra het lot hem als koning heeft aangewezen, zoekt men hem eerst onder de aanwezigen en snelt men daarna naar zijn huis, doch vindt men hem er niet. Door middel van den ephod vernemend, dat hij zich toch in zijns vaders huis verscholen houdt, zoekt men hem daar opnieuw en vindt hem spoedig. Alleen in de onderstelling, dat Saül dicht bij het heiligdom woonde, is het verhaal goed begrijpelijk. De poging om met behoud van bij de pakken, maar met verschillende wijzigingen van den grondtekst, de plaats in een geheel anderen zin te verklaren, is als mislukt te beschouwen.</note>.</verse>
<verse osisID="1Sam.10.23"> Zij gingen dan en haalden hem van daar, en hij stond te midden van het volk en hij was grooter dan al het volk van den schouder af en daarboven.</verse>
<verse osisID="1Sam.10.24"> En Samuel zeide tot het gansche volk: Duidelijk ziet gij, hoe hij, dien de Heer heeft uitverkoren, zijn gelijke niet heeft in het gansche volk. En het gansche volk riep en zeide: De koning leve!</verse>
<verse osisID="1Sam.10.25"> En Samuel verkondigde aan het volk de wet van het koningschap en schreef ze in het boek en legde haar neder vóór den Heer<note n="1470">Samuel legde het boek, d.i. of het daarvoor bepaald aangelegde boek of, wat waarschijnlijker is, het reeds aanwezige boek der Wet, waarin hij de wet van het koningschap had opgenomen, neder in het heiligdom der ark. Een hedendaagsch katholiek schriftverklaarder van gezag verdedigt de stelling, dat het bepalingen waren van het toen heerschend recht en, door Samuel opgeteekend, den hoofdinhoud van het Boek Deuteronomium uitmaakt.</note>. En Samuel liet het gansche volk gaan, ieder naar zijn huis.</verse>
<verse osisID="1Sam.10.26"> Maar ook Saül ging heen naar zijn huis te Gabaä, en met hem ging een gedeelte van het leger<note n="1471">Hebr. ha-chajil, waarvoor naar de Septuag. te lezen ha-bene chajil, d.i. blijkens Deut. III 18 en II Reg. IX 6 de ‘strijdbare mannen’.</note>, zij, wier hart God geroerd had.</verse>
<verse osisID="1Sam.10.27"> De Belials-kinderen echter zeiden: Zou deze ons kunnen verlossen? En zij verachtten hem en brachten hem geen geschenken. Hij echter hield zich alsof hij het niet hoorde<note n="1472">Aan dezen zin beantwoordt in de Septuag.: ‘en het geschiedde na eene maand’, wat blijkbaar de aanhef is van het volgende verhaal. Het Hebr.: ‘en hij was als een doove’ ontstond door een geringe schrijffout uit de lezing, welke de Septuag. vertegenwoordigt. De Vulgaat nam zoowel de verkeerde lezing als de juiste (zie XI 1) op.</note>.</verse>
</chapter>
<chapter osisID="1Sam.11"> 
<title>Hoofdstuk XI.</title><p>De koning der Ammonieten belegert Jabes in Galaäd, aan welks bewoners hij na hun smadelijk verworpen aanbod van een bondgenootschap zeven dagen tijd geeft, om bij Israël hulp te zoeken (v. 1-3). De van Jabes uitgezonden boden komen te Gabaä, waar Saül, op hun boodschap in gramschap ontstoken, door scherpe bedreiging geheel Israël weet te bewegen Jabes te hulp te komen (v. 4-8). Na zijn leger bij Bezech gemonsterd en aan de belegerden bericht van hun aanstaande redding gezonden te hebben, valt hij de Ammonieten aan, welke hij geheel verslaat (v. 9-11), waarna hij algemeen als koning erkend en te Galgala door gansch Israël als zoodanig aangesteld wordt (v. 12-15).</p>
<verse osisID="1Sam.11.1"> En het geschiedde omstreeks eene maand later, dat Naäs, de Ammoniet, optrok en begon krijg te voeren tegen Jabes in Galaäd<note n="1473">Omstreeks behoort niet tot den oorspronkelijken tekst (zie X noot 24). Over Naäs zie II Reg. X 1, 2, over den Ammoniet Gen. XIX 38; Jos. XII 2. Jabes Galaäd, dat blijkens Judic. XXI 10-11 uitgemoord was, had zich dus opnieuw bevolkt.</note>. En al de mannen van Jabes zeiden tot Naäs: Neem ons tot bondgenooten, en wij zullen u dienen.</verse>
<verse osisID="1Sam.11.2"> Naäs, de Ammoniet, echter antwoordde hun: Op deze voorwaarde wil ik een verbond met ulieden sluiten, dat ik u allen de rechter oogen zal uitrukken en u tot een schande stellen voor geheel Israël<note n="1474">Spottenderwijze neemt Naäs de onderwerping der bewoners van Jabes aan op een voorwaarde even onaannemelijk voor hen zelf als smadelijk voor geheel Israël.</note>.</verse>
<verse osisID="1Sam.11.3"> Hierop zeiden de oudsten van Jabes tot hem: Geef ons zeven dagen tijd, opdat wij boden zenden naar al de landpalen van Israël<note n="1475">Men nam dus aan, dat boden binnen zeven dagen goed van eene rondreis door Israël terug konden zijn.</note>, en zoo er niemand te vinden is, die ons verdedigen wil, komen wij ons aan u overgeven.</verse>
<verse osisID="1Sam.11.4"> Zoo kwamen de boden te Gabaä van Saül<note n="1476">Gabaä werd zeker eerst later naar Saül genoemd. De reden, waarom zij juist te Gabaä kwamen, moet worden gezocht in de nabijheid van het heiligdom, bij hetwelk beraadslagingen, als thans moesten gehouden worden, plaats vonden. Zie Judic. X 17 noot 16.</note> en spraken ten aanhooren van het volk die woorden; en geheel het volk verhief zijne stem en weende.</verse>
<verse osisID="1Sam.11.5"> En zie, daar kwam Saül achter de runderen van den akker<note n="1477">In afwachting van een gelegenheid om koninklijk te handelen (zie X 7 met de noot) had dus Saül, nog slechts door een gedeelte van Israël als koning erkend, zijn vorige levenswijze voortgezet. Van de hem thans geboden gelegenheid ging hij op eene wijze gebruik maken, welke zijn koninklijken aard openbaarde.</note> en zeide:</verse> 
<verse osisID="1Sam.11.1">Wat heeft het volk, dat het weent? En zij deelden hem de woorden van de mannen van Jabes mede.</verse>
<verse osisID="1Sam.11.6"> En de Geest des Heeren kwam over Saül, toen hij die woorden hoorde, en zijn toorn ontbrandde hevig.</verse>
<verse osisID="1Sam.11.7"> En hij greep de beide runderen en hieuw ze in stukken en zond ze door de hand der boden<note n="1478">Der boden, d.i. die van Jabes in Galaäd.</note> al de landpalen van Israël rond en zeide: Alwie niet uitrukt en Saül en Samuel<note n="1479">Saül laat hiermede aan het volk weten, dat zijn gezag steunt op dat van Samuel, die hem zalfde en de vergadering leidde, waarin hij als koning gehuldigd werd.</note> volgt, met diens runderen zal men evenzoo doen. Toen viel de vrees des Heeren<note n="1480">Eene zoodanige vrees en geestdrift als alleen God, die den geest van elken mensch bestiert, wekken kan.</note> op het volk, en zij kwamen op als één man.</verse>
<verse osisID="1Sam.11.8"> En hij monsterde ze te Bezech<note n="1481">Naar de Septuag. te Bezech, te Bama. Alleen de laatste naam schijnt oorspronkelijk. Saül bevindt zich te Gabaä-Gabaon, in de onmiddellijke nabijheid van de bama, de hoogte van het heiligdom. Het is dus natuurlijk, dat hij het volk daarheen oproept, opdat het van het heiligdom uit den tocht ter redding der in nood verkeerende stamgenooten onderneme. Gelijk later Abner (zie II Reg. II 29), zoo kon ook Saül, wiens krachtdadigheid uit v. 7 voldoende blijkt, in één nacht met zijn leger van Gabaä-Gabaon naar Galaäd trekken. Na de behaalde overwinning keeren dan ook de Israëlieten naar het heiligdom terug. De lezing te Bama wordt bevestigd door de vertaling van Lucianus (te Rama) en door Josephus (Ant. VI 5, 3), volgens wien de monstering plaats had bij de stad Bala. Beide namen schijnen ontstaan uit habbama. Men ziet geen reden, waarom Saül het volk zou hebben opgeroepen naar Bezech, dat volgens Eusebius ten N.O. van Sichem lag, en welks vermelding ook Judic. I 4 (zie de noot ald.) onzeker is.</note>; en de kinderen van Israël waren driehonderdduizend man, en de mannen van Juda dertig duizend man sterk<note n="1482">De Septuag. geeft nog veel grooter getallen. De afzonderlijke vermelding van Juda's leger schijnt buitendien hier bedenkelijk. In het algemeen is de schriftelijke overlevering van dergelijke opgaven niet zeer te vertrouwen.</note>.</verse>
<verse osisID="1Sam.11.9"> En zij zeiden tot de boden, die gekomen waren: Zoo zult gij spreken tot de mannen, die te Jabes in Galaäd zijn: Morgen, als de zon op het heetst is, zal u redding dagen. De boden gingen dan en boodschapten het aan de mannen van Jabes, en dezen verheugden zich.</verse> 
<verse osisID="1Sam.11.10"> En zij zeiden: Morgen komen wij ons aan u overgeven, dan moogt gij met ons doen al wat u behagen zal<note n="1483">Naar het schijnt, zeggen de belegerden, zeker van hun bevrijding, dit spottenderwijze tot de belegeraars, om den spot van Naäs (v. 2) met spot te beantwoorden en hem tevens tot valsche zekerheid te verleiden.</note>.</verse>
<verse osisID="1Sam.11.11"> En het geschiedde, toen de volgende dag gekomen was, dat Saül het volk in drie afdeelingen opstelde, en hij viel midden in het kamp tijdens de morgenwake en versloeg Ammon tot op het heetst van den dag<note n="1484">Eer de Ammonieten het merkten, waren de Israëlieten, door de duisternis begunstigd, reeds tot midden in hun kamp doorgedrongen. Op het heetst van den dag volgt in den grondtekst en er was, vermoedelijk het overblijfsel van een opgaaf omtrent het aantal gesneuvelden. Want de overgeblevenen, die blijkens het slot van het vers verstrooid werden, doen vermoeden, dat vooraf het aantal gesneuvelden genoemd was.</note>. En de overgeblevenen werden verstrooid, zoodat er van hen geen twee bij elkander bleven.</verse>
<verse osisID="1Sam.11.12"> Toen zeide het volk tot Samuel<note n="1485">Vele moderne schriftverklaarders zien in de vermelding van Samuel hier ter plaatse een bewijs van overwerking van het oorspronkelijke verhaal ‘door kerkelijke hand’. Alsof niet het geheele werk geschreven ware door z.g. kerkelijke hand, zie de Inleiding. Dat Samuel dezen veldtocht medemaakte, die tot de algemeene erkenning van den door zijn tusschenkomst verheven koning zou leiden, is toch niet anders dan natuurlijk. Zie ook v. 7.</note>: Wie is het, die gezegd heeft: Zou Saül koning over ons wezen? Levert die mannen uit, en wij zullen ze ter dood brengen.</verse>
<verse osisID="1Sam.11.13"> Maar Saül zeide: Er zal niemand gedood worden op dezen dag; want de Heer heeft heden redding gebracht in Israël<note n="1486">Opnieuw legt Saül hier zijn koninklijke inborst aan den dag.</note>.</verse>
<verse osisID="1Sam.11.14"> Toen zeide Samuel tot het volk: Komt, laat ons naar Galgala<note n="1487">Hebr. hag-gilgal. Zie VII noot 4. Opnieuw is hier de heilige hoogte van Cariathiarim-Gabaon bedoeld; want wat hier geschiedt: het maken van Saül tot koning vóór den Heer en het opdragen van offeranden vóór den Heer onderstelt de aanwezigheid der ark. Zie verder XIII en XIV. Het valt wel aan te nemen, dat de schrijver hier eene andere bron voor zich had dan bij de bewerking van X 17-25.</note> gaan en daar het koningschap vernieuwen.</verse>
<verse osisID="1Sam.11.15"> En het gansche volk toog naar Galgala en zij maakten<note n="1488">Septuag.: zij zalfden. De nu met algemeene geestdrift gehuldigde zal thans ook wel plechtig en in het openbaar gezalfd zijn geworden; want nog in dezelfde bijeenkomst (zie XII 3) noemt Samuel hem ‘den gezalfde des Heeren’.</note> daar Saül tot koning vóór den Heer te Galgala en droegen daar vredeoffers op vóór den Heer. En Saül en al de mannen van Israël verheugden zich daar uitermate<note n="1489">Zie over het geheele verloop van Saül's verheffing de Inleiding.</note>.</verse>
</chapter>
<chapter osisID="1Sam.12">
<title>Hoofdstuk XII.</title>
<p>Samuel vraagt en ontvangt van het volk gunstige getuigenis omtrent de onbaatzuchtigheid, waarmede hij tot dusverre het ambt van rechter bekleedde (v. 1-5), herinnert Israël aan al de barmhartigheid, welke het van zijn God ondervond (v. 6-12), en voorzegt, dat ook onder het bestuur van den koning voor- en tegenspoed bij het volk zullen afhangen van zijne houding ten opzichte van den Heer (v. 13-15). Een onweder, op Samuel's gebed ontstaan, overtuigt het volk van de schuld, die het op zich laadde door het verlangen naar een koning (v. 16-19), waarna Samuel het bevreesde volk gerust stelt en van zijn gestadige zorg verzekert (v. 20-25).</p>
<verse osisID="1Sam.12.1"> Samuel nu zeide tot gansch Israël<note n="1490">Aan het bij het heiligdom nog vergaderde volk geeft Samuel rekenschap van hetgeen hij tot dusverre als de eenige plaatsbekleeder Gods voor Israël heeft verricht, om het daarna te herinneren aan zijn blijvende verplichtingen jegens zijn onzichtbaren Koning, welke door de verheffing van den zichtbaren koning geen veranderingen hadden ondergaan. Ten onrechte nemen velen aan, dat Samuel met deze toespraak aftreedt als rechter (zie v. 23 en VII 15); zeker met verminderde rechtsmacht, maar mee onverminderd aanzien blijft hij als de man Gods voor het godsdienstig welzijn van volk en koning waken.</note>: Zie, ik heb uwe stem verhoord in al wat gij tot mij gesproken hebt, en ik heb een koning over u aangesteld.</verse>
<verse osisID="1Sam.12.2"> En nu, de koning wandelt vóór u; maar ik ben oud en grijs geworden, en mijne zonen verkeeren onder u<note n="1491">Als mannen van rijpen leeftijd ten bewijze, dat hun vader reeds oud is. Er valt geen andere redelijke grond aan te wijzen, waarom Samuel hier van zijne zonen gewaagt.</note>. Ik heb dan gewandeld vóór uw oog van mijne jeugd tot op dezen dag. Hier ben ik.</verse>
<verse osisID="1Sam.12.3"> Spreekt van mij ten overstaan van den Heer en zijn gezalfde<note n="1492">Volgens deze woorden is de Heer hier evengoed tegenwoordig als Saül, een sprekend bewijs, dat de vergadering plaats had bij de ark.</note>, of ik het rund van iemand heb weggenomen of den ezel, of ik iemand verongelijkt of iemand verdrukt heb, of ik uit iemands hand een geschenk heb aangenomen<note n="1493">Vgl. Act. XX 33; II Cor. VII 2. In den grondtekst zijn deze vragen verzen met drie rijzingen, welke op elkander rijmen.</note>, en ik zal het heden misprijzen<note n="1494">Naar het Hebr.: ‘en verblindde daarmede mijne oogen’. Blijkens Exod. XXIII 8 verblindt het geschenk het oog der zienden. De Septuag. heeft: ‘Ook (maar) een schoeisel, antwoordt mij’, welke lezing schijnt te worden bevestigd door de zinspeling op deze plaats Eccli. XLVI 22, ook in den teruggevonden Hebreeuwschen tekst. Een schoenriem wordt Gen. XIV 23, een paar sandalen Am. II 6 gebezigd voor een zaak van geringe waarde. Welke lezing de oorspronkelijke is, valt bezwaarlijk uit te maken.</note> en u vergoeding geven.</verse>
<verse osisID="1Sam.12.4"> En zij zeiden: Gij hebt ons niet verongelijkt of verdrukt, noch hebt gij uit iemands hand iets genomen.</verse>
<verse osisID="1Sam.12.5"> En hij zeide tot hen: Getuige is de Heer tegenover u en getuige zijn gezalfde op dezen dag, dat gij in mijne hand niets gevonden hebt. Waarop zij zeiden: Hij is getuige.</verse>
<verse osisID="1Sam.12.6"> Voorts zeide Samuel tot het volk: De Heer<note n="1495">Zij getuige.</note>, Hij, die Moses en Aäron verwekt en onze vaderen uit het land Egypte uitgeleid heeft.</verse>
<verse osisID="1Sam.12.2"> Gaat dan nu staan, opdat ik met u rechte vóór den Heer over alle werken van barmhartigheid des Heeren, welke Hij aan u en aan uwe vaderen gedaan heeft;</verse>
<verse osisID="1Sam.12.8"> hoe Jacob naar Egypte is getogen, en uwe vaderen riepen tot den Heer, en de Heer zond Moses en Aäron en leidde uwe vaderen uit Egypte en deed hen wonen in dit land.</verse>
<verse osisID="1Sam.12.9"> Maar zij vergaten den Heer, hunnen God, en Hij leverde hen over in de hand van Sisara, den krijgsoverste van Hasor, en in de hand der Philistijnen en in de hand van den koning van Moab, en dezen voerden krijg met hen<note n="1496">Zie Judic. IV 2, III 12, 13, 31 met de aanteekeningen.</note>.</verse>
<verse osisID="1Sam.12.10"> Naderhand echter riepen zij tot den Heer en zeiden: Wij hebben gezondigd, doordat wij den Heer verlaten en de Baäl's en de Astarte's<note n="1497">Vgl. Judic. II 13, X 6.</note> gediend hebben; nu dan, verlos ons uit de handen onzer vijanden, en wij zullen U dienen.</verse> 
<verse osisID="1Sam.12.11"> En de Heer zond Jerobaäl en Badan en Jephte en Samuel<note n="1498">Jerobaäl, d.i. Gedeon, zie Judic. VI 32. Voor Badan, elders niet genoemd, volgens de Septuag. te lezen Barac, die als redder beantwoordt aan den verdrukker Sisara, zie Judic. IV 2. In plaats van Samuel hebben de Syrische en de Arabische vertaling en een handschrift der Grieksche Samson, wel de juiste lezing. Het valt moeilijker aan te nemen, dat Samuel Samson verzwijgt dan dat hij zich zelf noemt. Ook Hebr. XI 32 worden Gedeon, Barac, Samson en Jephte te zamen genoemd.</note> en ontrukte u aan de hand van uwe vijanden rondom; zoo woondet gij onbezorgd.</verse>
<verse osisID="1Sam.12.12"> Doch toen gij zaagt, dat Naäs, de koning der kinderen van Ammon, op u aanviel, zeidet gij mij: Neen, maar een koning zal over ons heerschen, terwijl toch de Heer, uw God, over u regeerde.</verse>
<verse osisID="1Sam.12.13"> Nu, daar is dan uw koning, dien gij verkozen en begeerd hebt: Zie, de Heer heeft u een koning gegeven.</verse>
<verse osisID="1Sam.12.14"> Indien gij den Heer vreest en Hem dient en naar zijne stem luistert, en den mond des Heeren niet bitter maakt, dan zult gij en de koning, die over u heerscht, den Heer uwen God volgen<note n="1499">Naar een met behulp van de Chaldeeuwsche en de Grieksche vertaling verbeterde lezing van het Hebr. luidt de nazin: ‘dan zult gij leven, zoowel gijlieden zelf als de koning, die na Jahwe over u koning geworden is, en hij (de koning) zal u redden’. De zin is: Schoon God niet meer uw uitsluitende en onmiddellijke koning is, zult gij toch niet de prooi uwer vijanden worden, mits gij ten gevolge dier verandering slechts geen verandering brengt in uw gedragslijn ten opzichte van dien toch steeds blijvenden onzichtbaren Koning.</note>.</verse>
<verse osisID="1Sam.12.15"> Indien gij echter niet naar de stem des Heeren luistert, maar zijn woorden bitter maakt, dan zal de hand des Heeren op u drukken en op uwe vaderen<note n="1500">D.i. als op uwe vaderen, vgl. Dan. VI noot 19. Septuag.: ‘en op uwen koning’.</note>.</verse>
<verse osisID="1Sam.12.16"> Maar gaat reeds nu staan en ziet de groote zaak, die de Heer te uwen aanschouwen gaat doen.</verse>
<verse osisID="1Sam.12.17"> Is het thans niet de tarweoogst<note n="1501">D.w.z. is het niet het jaargetijde waarin het nooit regent?</note>? Ik zal den Heer aanroepen en Hij zal het laten donderen en regenen; dan zult gij weten en begrijpen, dat gij u groot kwaad berokkend hebt vóór het aanschijn des Heeren, door een koning aan uw hoofd te begeeren.</verse>
<verse osisID="1Sam.12.18"> En Samuel riep tot den Heer, en de Heer liet het donderen en regenen op dien dag.</verse>
<verse osisID="1Sam.12.19"> En al het volk ontstelde hevig voor den Heer en Samuel<note n="1502">Niet alsof het vreesde door den bliksem te worden getroffen, maar omdat het door het schrikwekkend teeken overtuigd was geworden van zijne schuld.</note>, en het gansche volk zeide tot Samuel: Bid voor uwe dienstknechten tot den Heer, uwen God, opdat wij niet sterven; want aan al onze zonden hebben wij nog het kwaad toegevoegd van een koning voor ons te begeeren.</verse>
<verse osisID="1Sam.12.20"> Toen zeide Samuel tot het volk: Vreest niet; wel hebt gij al dit kwaad gedaan, maar wijkt niet af van achter den Heer, maar dient den Heer uit geheel uw hart.</verse>
<verse osisID="1Sam.12.21"> En keert u niet naar de nietigheden, welke u niet van nut zullen zijn en u niet verlossen zullen, omdat zij nietigheden zijn<note n="1503">De nietigheden zijn de heidensche afgoden.</note>.</verse>
<verse osisID="1Sam.12.22"> Dan zal de Heer zijn volk niet verlaten wegens zijn grooten naam, omdat de Heer gezworen heeft<note n="1504">Naar het Hebr.: ‘omdat het den Heer beliefd heeft’.</note> u te maken tot zijn volk.</verse>
<verse osisID="1Sam.12.23"> Van mij echter zij verre die zonde tegen den Heer, dat ik zou ophouden voor u te bidden; maar ik zal u den goeden en rechten weg leeren.</verse>
<verse osisID="1Sam.12.24"> Vreest daarom den Heer en dient Hem in waarheid en uit geheel uw hart; gij hebt immers de groote dingen gezien, die Hij onder u gedaan heeft.</verse>
<verse osisID="1Sam.12.25"> Maar zoo gij volhardt in de boosheid, zult èn gij èn uw koning gelijkelijk ten gronde gaan.</verse>
</chapter>
<chapter osisID="1Sam.13"> 
<title>Hoofdstuk XIII.</title><p>Saül kiest uit Israël een leger van drie duizend man en roept na een koene daad van Jonathas geheel Israël op tot een krijg tegen de Philistijnen (v. 1-4). Dezen vallen met groote macht in het land. Terwijl het grootste gedeelte van het volk zich verbergt of naar het Overjordaansche vlucht, verbeidt Saül met geringe macht te Galgala zeven dagen vergeefs de komst van Samuel en draagt dan, ongeduldig geworden, de offerande op (v. 5-9). Gedurende de offerande komt Samuel, verwijt Saül zijne ongehoorzaamheid en voorspelt hem den val van zijn huis (v. 10-14). Saül versterkt zijne legerplaats, terwijl de Philistijnen het land afloopen (v. 15-18). Weerlooze staat der Israëlieten (v. 19-23).</p>
<verse osisID="1Sam.13.1"> Zoon van één jaar was Saül, toen hij begon te regeeren, en twee jaren regeerde hij over Israël<note n="1505">In de Septuag. ontbreekt dit vers en sluit v. 2 passend bij XII 25 aan. Bij gelegenheid van dezelfde volksvergadering, waarin Saül gehuldigd en gezalfd was en Samuel het volk vermaand had, vormt dan eerstgenoemde zich uit de vergaderde mannen een klein staand leger, terwijl hij de anderen huiswaarts zendt. Er is dus hier niet de door sommigen onderstelde leemte. Blijkbaar is v. 1 van grondtekst en Vulgaat een toevoegsel van later hand, vervaardigd naar de wijze, waarop in III en IV Reg. de regeeringsduur der koningen pleegt vermeld te worden. Daarenboven zijn de getallen hier later nog onherstelbaar verminkt.</note>.</verse>
<verse osisID="1Sam.13.2"> En Saül koos zich drie duizend man uit van Israël, en bij Saül waren er twee duizend te Machmas en op het gebergte van Bethel, en duizend bij Jonathas te Gabaä in Benjamin<note n="1506">Deze tusschenzin onderbreekt op zoo ongeschikte wijze het bericht over de werving van Saül's leger, dat hij den indruk maakt te zijn ingelascht, wat ook v. 5 b en v. 16 b doen vermoeden.</note>; en het overige volk zond hij heen, een ieder naar zijn eigen tent.</verse>
<verse osisID="1Sam.13.3"> Jonathas nu versloeg den wachtpost der Philistijnen<note n="1507">Achter Jonathas heeft de Septuag.: ‘zijn zoon’, wat noodig schijnt, omdat Jonathas nog niet genoemd is. Zeker was hij door zijn vader tot bevelhebber van het leger benoemd, wat de schrijver niet noodig achtte uitdrukkelijk te verhalen. Jonathas nu versloeg den wachtpost der Philistijnen. Men kan en moet zeker den grondtekst als volgt vertalen: ‘En J. sloeg (d.i. wierp om, vernielde) de zuil der Philistijnen.’ Het woord neetsib kan hier niet gebezigd zijn in den zin van ‘bezetting’ of, naar sommigen meenen, van ‘landvoogd’. Uit al het voorafgaande: de in alle vrijheid gehouden volksvergadering, de overwinning op Ammon behaald, de verheffing van Saül, de geen vreemde heerschappij verradende redevoering van Samuel, blijkt, dat de Philistijnen toen geen meester waren in Israël. Neetsib beteekent hier gelijk Gen. XIX 26 ‘zuil’, en het werkwoord, dat blijkens Exod. XVII 6 ook een niet levend wezen tot voorwerp kan hebben, heeft den zin van ‘vernielde’. Het schijnt nauwelijks te betwijfelen, dat de blijkens X 5 (zie noot 6 aldaar) ‘bij den heuvel Gods’ en daarom bij Gabaon zich bevindende zuil der Philistijnen geen andere is dan de hier bedoelde, welke te Gabaä, naar de Septuag. ‘op den heuvel’ was, hoewel de grondtekst ‘te Geba’ heeft (zie noot 20). Wellicht was zij opgericht na den slag bij Aphec (IV 1 volg.). In Jonathas' daad zien de Philistijnen terecht eene uitdaging van de zijde van Israël, dat nu onder zijn koning den erfvijand aandurft. De koningszoon verrichtte die daad zeker niet zonder voorkennis zijns vaders.</note>, welke te Gabaä was. En toen de Philistijnen dit vernamen, deed Saül de bazuin klinken door het gansche land en zeide: Dat de Hebreën het hooren<note n="1508">Voor dat de Hebreën hooren heeft de Septuag. ‘de slaven zijn in verzet gekomen’. Blijkbaar las de vertaler ha-ʽabadim (de slaven) in plaats van ha-ʽIbrim (de Hebreën), wat hier geheel op zijne plaats is. De naam Hebreën toch wordt steeds of door niet-Israëlieten ofwel ook door Israëlieten, maar alleen dan gebezigd, wanneer zij tot vreemdelingen spreken (zie Exod. I 19, II 7, X 3) of op hun eigen nationaliteit tegenover eene vreemde den nadruk leggen (zie Deut. XV 12; Jer. XXXIV 9 en elders). Dit laatste doet hier Saül: hij wil een einde maken aan de verdrukking van Israël door de Philistijnen. De Hebreën zijn in verzet gekomen, past daarom wel het best.</note>!</verse>
<verse osisID="1Sam.13.4"> En geheel Israël vernam deze mare: Saül heeft den wachtpost der Philistijnen verslagen, en Israël is tegen de Philistijnen in verzet gekomen<note n="1509">Naar den grondtekst: ‘Saül heeft de zuil der Philistijnen vernield (zie noot 3), en aldus heeft Israël zich in kwaden reuk gebracht bij de Philistijnen’.</note>. Zoo riep het volk in het gevolg van Saül te Galgala<note n="1510">Volgens het Hebr.: ‘En het volk werd saamgeroepen achter Saül naar den heuvel (hag-gilgal)’. Als de Philistijnen de daad van Jonathas opvatten naar zij bedoeld was, laat Saül haar als van hem zelf uitgegaan rondbazuinen door het land en tevens al de weerbare mannen oproepen, en wel, gelijk dit de gewoonte was, naar den heuvel van het heiligdom. Het schijnt geheel onaannemelijk, dat hij, door het leger naar Galgala bij Jericho op te roepen, het land zou hebben opengesteld voor de Philistijnen. Wat verder geschiedde valt op te maken uit X v. 8, dat, daar niet op zijne plaats, met minstens nog één vers hier uitviel. Naar den grondtekst luidt X 8: ‘En gij zult vóór mij afdalen naar den heuvel (hag-gilgal); en zie, ik zal tot u afkomen om brandoffers te offeren en dankoffers te slachten. Zeven dagen zult gij wachten, totdat ik bij u kome en u bekend make wat gij doen zult’. Dit vers geeft de anders geheel ontbrekende verklaring van ons v. 8. Men zal zich den loop der gebeurtenissen aldus moeten voorstellen: Na Israël's legermacht bij het heiligdom te hebben verzameld, gaat Saül op naar Rama om Samuel te raadplegen. Deze verbiedt hem den veldtocht te openen vóór den afloop van het zeven dagen durend herfstfeest (zie v. 8 en 11 met de aanteekeningen), waarmede het oude jaar besloten en het nieuwe begonnen werd. Door het einde van dat feest en Samuel's komst af te wachten en eerst dan het brandoffer op te dragen, om vóór de opening der vijandelijkheden ‘het aanschijn des Heeren te verzoenen’ (zie v. 12), moet Saül zijn vertrouwen op God en zijne gehoorzaamheid betoonen. Gehoor gevend aan Samuel keert Saül terug naar het leger en verbiedt aan zijne mannen tegen de Philistijnen op te trekken (zie v. 6 met de noot). In aansluiting hieraan vervolgt het verhaal: ‘En de Philistijnen trokken saam....’</note>.</verse>
<verse osisID="1Sam.13.5"> En de Philistijnen trokken saam om tegen Israël te strijden, dertig duizend krijgswagens<note n="1511">De Septuag. leest drie duizend krijgswagens, een wellicht nog tienmaal te groot getal; vgl. Judic. IV 3.</note> en zes dui- zend ruiters en het overige volk talrijk als het zand, dat aan het strand der zee is. En oprukkend legerden zij zich te Machmas oostelijk van Bethaven<note n="1512">Naar de Septuag.: ‘te Machmas tegenover Bethoron’; vgl. Is. X 28-29 (met de aanteekeningen), waar Machmas noordelijk van Jerusalem, dus oostelijk van Bethoron ligt. Ook XIV 23 moet in plaats van Bethaven (zie Jos. VII noot 2) ‘Bethoron’ gelezen worden, zie de aanteekening aldaar. Dat Bethoron niet ver van Machmas lag, blijkt ook uit v. 18 hierna. Het schijnt, dat de Philistijnen het leger van Saül, dat bij Gabaon lag, wilden insluiten. Hunne hoofdlegermacht met de krijgswagens, die alleen in de vlakte konden gebruikt worden, bleef in de Sjephela (zie Jos. XI noot 13), om de Israëlieten af te wachten, hetzij dezen een aanval op de Philistijnen zouden wagen of, in den rug bestookt, in die (zuidwestelijke) richting zouden vluchten. Een sterke afdeeling moet langs een omweg, door Ephraïm, den noordelijken ingang van Benjamin, bij Bethel, hebben bereikt en zich te Machmas hebben gelegerd, waardoor reeds die ingang werd afgesloten. Van daar uit bezette een troep den bergpas van Bethoron, ten W. van Machmas (v. 18, vgl. Jos X 10-11), een andere de streek van Ophra (v. 17), ten N.O. van Bethel, een derde het dal Seboïm (v. 18), d.i. den weg naar Jericho, zoodat ook de toegangen tot den Jordaan waren bezet. Deze en en verdere gegevens schijnen ons voor de ligging van Machmas veeleer te verwijzen naar het tegenwoordige El-Bireh (ten Z.Z.W. van Beitin, d.i. Bethel), waar de ouden het plaatsen, dan naar Moechmas (ten Z.Z.O. van Bethel), waar de nieuweren het meenen gevonden te hebben wegens den naam, dien de Arabieren wellicht aan dit plaatsje hebben gegeven om het diepe ravijn (XIV 4, 5), waardoor het van een plaatsje Geba gescheiden is; vgl. noot 20. Nochtans schijnt de door het verhaal van XIV aangeduide plaatselijke gesteldheid voor Moechmas te pleiten.</note>.</verse>
<verse osisID="1Sam.13.6"> Toen nu de mannen van Israël zagen, dat zij in het nauw gebracht waren - het volk toch was vol angst<note n="1513">Deze geheel overbodige tusschenzin wekt bedenking. De Septuag. leest dan ook: ‘En de Israëliet zag, dat het hem gevaarlijk werd, dat hij niet mocht uittrekken’, eene bevestiging van het vermoeden, aan het einde van noot 6 geuit, omtrent het verbod door Samuel aan Saül en door Saül aan zijn leger gegeven.</note> - verborgen zij zich in spelonken en in schuilplaatsen en in steenrotsen en in holen en in putten.</verse>
<verse osisID="1Sam.13.7"> En de Hebreën gingen<note n="1514">Voor het Hebr. we'ibrim, d.i. ‘en de Hebreën’, wat door een Israëliet bezwaarlijk kan zijn geschreven (zie noot 4), vermoedelijk te lezen we'am rab, d.w.z. en eene groote menigte.</note> over den Jordaan naar het land Gad en Galaäd. En terwijl Saül nog te Galgala was, werd al het volk, dat hem volgde, vervaard<note n="1515">Naar eene met behulp der Grieksche vertaling verbeterde lezing: ‘Maar Saül en al het volk, dat tot hem was gekomen, was nog steeds op den heuvel’. Zonder dat in het volgende sprake is van eene verplaatsing van Saül, is deze met Jonathas en zijn leger v. 16 te Gabaä in Benjamin. Hag-gilgal is dus niet de stad Galgala aan den Jordaan, maar de heuvel van het heiligdom bij de stad van Saül.</note>.</verse> 
<verse osisID="1Sam.13.8"> En hij wachtte zeven dagen volgens het bevel van Samuel<note n="1516">Naar eene beproefde verbetering van den grondtekst: ‘En hij liet verstrijken de zeven dagen van het feest (Hebr. lam-mo'eed), welke Samuel bepaald had’. Het Hebr. sjam (d.i. bepaald had) ging te loor in de beginletters sjm van Samuel. Men herinnere zich, dat Saül niet slechts de zeven dagen van het feest moest laten verstrijken, maar ook de komst van Samuel moest afwachten.</note>, maar Samuel kwam niet te Galgala, en het volk liep van hem uiteen.</verse>
<verse osisID="1Sam.13.9"> Daarom zeide Saül: Brengt mij het brandoffer en de vredeoffers. En hij droeg het brandoffer op<note n="1517">Schoon hier het opdragen der plechtige offeranden aan Saül wordt toegeschreven, verrichtte deze toch zeker niet zelf de priesterlijke handeling. Elders wordt ook van koningen gezegd, dat zij den ephod raadpleegden, terwijl zij dit toch zeker door den hoogepriester lieten doen.</note>.</verse>
<verse osisID="1Sam.13.10"> Maar toen hij de opdracht van het brandoffer voltooid had, zie, daar kwam Samuel. En Saül ging hem te gemoet om hem te begroeten.</verse>
<verse osisID="1Sam.13.11"> En Samuel sprak tot hem: Wat hebt gij gedaan? Saül antwoordde: Toen ik zag, dat het volk van mij uiteenliep, en gij niet kwaamt volgens de gestelde dagen<note n="1518">Hebr. le-moʽeed haj-jamim, d.i. op het feest der dagen of het jaarfeest.</note>, en de Philistijnen te Machmas waren saamgetrokken,</verse>
<verse osisID="1Sam.13.12"> zeide ik: Nu zullen de Philistijnen tot mij naar Galgala afkomen, en ik heb het aanschijn des Heeren niet verbeden. Door de noodzakelijkheid gedwongen heb ik het brandoffer opgedragen.</verse>
<verse osisID="1Sam.13.13"> Maar Samuel zeide tot Saül: Dwaas hebt gij gehandeld en de bevelen van den Heer, uwen God, welke Hij u geboden heeft, niet onderhouden. En zoo gij dit niet gedaan hadt, zou de Heer reeds nu uw koninkrijk over Israël voor altijd bereid hebben.</verse>
<verse osisID="1Sam.13.14"> Maar uw koningschap zal niet verder opklimmen<note n="1519">De eerste koning van Israël had voor zijn opvolgers juist een toonbeeld moeten zijn van gehoorzaamheid en vertrouwen jegens God. Saül schiet te kort bij de eerste beproeving. Hij vergeet, dat God ook na de verstrooiing van het leger Israël kon redden, en overtreedt daarom het ontvangen gebod. Zoo bleek hij zijne roeping als koning van het volk Gods onwaardig en mocht hij niet hopen, de hem voorwaardelijk gegeven belofte Gods, dat het koningschap in zijn geslacht zou blijven, vervuld te zien. In plaats van zich nu te beteren, maakt hij zich weldra aan een nog zwaardere overtreding schuldig en beloopt zoodoende eene nog stelliger bedreiging van Gods zijde.</note>. De Heer heeft zich een man<note n="1520">David.</note> uitgezocht naar zijn hart, en de Heer heeft hem opgedragen, aanvoerder te zijn over zijn volk, omdat gij niet onderhouden hebt wat de Heer gebood.</verse>
<verse osisID="1Sam.13.15"> Toen maakte Samuel zich op en en ging heen van Galgala naar Gabaä in Benjamin. En wat er van het volk was overgebleven trok achter Saül op tegen het volk, dat hen bevocht, en zij kwamen van Galgala naar Gabaä op den heuvel van Benjamin. En Saül monsterde het volk, dat bij hem gevonden werd, ongeveer zeshonderd man<note n="1521">Naar de vergelijking met de Septuag. leert, werd v. 15 sterk gewijzigd in de valsche onderstelling, dat met Galgala de stad van dien naam aan den Jordaan bedoeld is. Naar een verbeterde lezing luidde het oorspronkelijk: ‘En Samuel stond op en ging zijns weegs, en het overgebleven volk ging achter Saül in den krijg, en Saül monsterde het volk bij hem bevonden, ongeveer zeshonderd man’.</note>.</verse>
<verse osisID="1Sam.13.16"> En Saül en Jonathas, zijn zoon, en het volk, dat bij hen gevonden was, waren te Gabaä in Benjamin; de Philistijnen echter hadden zich gelegerd te Machmas<note n="1522">Door opnieuw de standplaats der twee legers aan te geven herneemt de schrijver het onderbroken verhaal van den krijg.</note>.</verse>
<verse osisID="1Sam.13.17"> En uit het kamp der Philistijnen rukten ter plundering drie benden uit. Eene bende trok in de richting van Ephra naar het land Sual<note n="1523">Die benden gingen uit, niet enkel om te plunderen, maar ook en vooral om alle toe- en uitgangen te bezetten, zie noot 8. Voor Ephra, Hebr. Ophra, en het land Sual zie ook IX noot 10.</note>;</verse>
<verse osisID="1Sam.13.18"> voorts trok eene andere langs den weg van Beth horon, de derde eindelijk sloeg den weg in van de grens, welke het dal Seboïm beheerscht naar de woestijn<note n="1524">Voor het duistere grens (Hebr. geboel) heeft de Septuag. Gabaë. Dit is dan het tegenwoordige, tegenover Moechmas gelegen Dzjeba (Geba, zie noot 8). Het dal Seboïm (Neh. XI 34 komt ook eene stad Seboïm in Benjamin voor) moet het tusschen Moechmas en Dzjeba doorloopende Wadi-Soeweinit zijn. De hier bedoelde woestijn is die van Jericho (Jos. XVI 1). De oorspronkelijke tekst luidde dus waarschijnlijk: ‘En ééne afdeeling sloeg (van Machmas uit) den weg in naar Geba, die (of: dat) nederziet op het dal Seboïm woestijnwaarts’.</note>.</verse>
<verse osisID="1Sam.13.19"> Er was nu in het gansche land Israël geen ijzersmid te vinden, want de Philistijnen hadden het verhoed, dat de Hebreeën zwaard noch lans zouden maken<note n="1525">De Arabische vertaling heeft: ‘want de Philistijnen hadden gezegd: Laten wij geen smid meer naar het land Israël trekken, opdat zij er geen zwaarden of hellebaarden maken’. Als een volk van landbouwers en herders legden de Israëlieten zich weinig of niet toe op de nijverheid en moesten zij ook nog in later tijd met name alle metaal, metaalwerk en metaalbewerkers uit het buitenland hebben (zie III Reg. VII 13 volg.; II Par. II 7; Ez. XXVII). Daarom reisden Philistijnsche smeden jaarlijks het land Israël af om ijzeren gereedschappen te herstellen, te maken en te verkoopen. Dit was hun in de laatste jaren verboden geworden. Met de Arabische vertaling strookt de welbegrepen grondtekst: ‘want de Philistijnen hadden gezegd: opdat de Hebreën zich geen zwaarden of hellebaarden maken’. De plaats, dikwerf aangehaald ten bewijze dat de Philistijnen toen ter tijde meester in Israël waren, heeft die bewijskracht niet.</note>.</verse> 
<verse osisID="1Sam.13.20"> Daarom placht gansch Israël naar de Philistijnen te gaan, elk om zijn ploegijzer en houweel en bijl en prikkel te doen slijpen<note n="1526">Naar het Hebr.: ‘Daarom moest gansch Israël aftrekken naar het land der Philistijnen om te laten smeden de ploegijzers, de spaden, de bijlen en de ploegijzers’. Voor het tweede ploegijzers vermoedelijk naar v. 21 te lezen vorken.</note>.</verse>
<verse osisID="1Sam.13.21"> Zoo waren de sneden der ploegijzers en houweelen en vorken en bijlen bot, en zelfs de prikkels moesten gescherpt worden<note n="1527">Woordelijk naar den grondtekst: ‘En de stomp geworden sneden werden (waren vermaakt) tot ploegijzers, tot spaden, tot vorken, tot bijlen en tot prikkels’. Het Hebreeuwsche voorzetsel le vóór elk der genoemde werktuigen werd, met uitzondering alleen van het laatste, door den Latijnschen vertaler verkeerdelijk aangezien als omschrijvende tweede naamval. Daar de reizen naar het land der Philistijnen natuurlijk haar bezwaren hadden, gebruikten de Israëlieten hunne oude wapenen als landbouwwerktuigen.</note>.</verse>
<verse osisID="1Sam.13.22"> En toen de dag van den strijd gekomen was, was er zwaard noch lans te vinden in de handen van al het volk, dat bij Saül en Jonathas was, Saül en zijn zoon Jonathas uitgezonderd<note n="1528">D.w.z. de Israëlieten hadden geen flinke en deugdelijke wapenen meer. De vijandige maatregel had dus doel getroffen en moest daarom reeds langen tijd te voren genomen zijn. Dit belet evenwel niet, dat enkelen nog goede wapenen konden hebben, zooals Saül en Jonathas.</note>.</verse>
<verse osisID="1Sam.13.23"> Er rukte nu een wachtpost der Philistijnen uit, om over te trekken naar Machmas<note n="1529">Hebr.: ‘naar den pas bij Michmas’. Dit vers dient ter inleiding van de in XIV te verhalen heldendaad van Jonathas. Na van de strooptochten der Philistijnen en het gebrek aan wapenen in Israël te hebben gewaagd - v. 19-22 worden ten onrechte door sommigen als een randbemerking beschouwd - vervolgt de schrijver het verhaal door de mededeeling, dat de hoofdmacht der eerstgenoemden de naar het noorden voerende passen van Machmas bezet hielden.</note>.</verse>
</chapter>
<chapter osisID="1Sam.14"> 
<title>Hoofdstuk XIV.</title>
<p>Terwijl Saül in zijn legerplaats, waar ook de hoogepriester Achias toeft, een aanval afwacht, verrast Jonathas met zijn wapendrager een voorpost der Philistijnen (v. 1-14). Van de plotselinge ontsteltenis, daardoor in het Philistijnsche leger teweeggebracht, gebruik makend, overvalt Saül, na het orakel te hebben geraadpleegd, den vijand en verslaat hem, daarin geholpen door de van alle zijden opdagende Israëlieten (v. 15-23). Onbedachtzaam verbiedt Saül op straffe van den banvloek het volk spijze te gebruiken vóór den avond, welk verbod Jonathas onwetend overtreedt (v. 24-31). Des avonds eet het volk van den gemaakten buit bloedig vleesch, wat Saül, een altaar bouwend, tegengaat (v. 32-35). Den Heer om raad vragend omtrent het vervolgen van den vijand, besluit Saül uit het zwijgen van het orakel, dat een gebod Gods overtreden is; verder geraadpleegd wijst God Jonathas als overtreder aan. Deze is bereid te sterven, maar wordt door het volk verlost (v. 35-45). Verdere krijgsbedrijven van Saül (v. 46-48), zijne kinderen en zijn hof (v. 49-52).</p>
<verse osisID="1Sam.14.1"> Het gebeurde nu op zekeren dag, dat Jonathas, de zoon van Saül, tot den jongeling, zijn wapendrager, zeide: Kom, laten wij oversteken naar den wachtpost der Philistijnen, die aan de overzijde van hier is. Maar aan zijn vader gaf hij er geen kennis van.</verse>
<verse osisID="1Sam.14.2"> Saül nu toefde aan het uiteinde van Gabaä onder den granaatboom, die te Magron stond, en het volk bij hem was omstreeks zeshonderd man<note n="1530">Onder den granaatboom. Het Hebr. vertalen sommigen: ‘aan den voet van den Rimmon’ en verwijzen naar Judic. XX 45, waar eene rots dien naam draagt. Voor het Hebr. ‘Migron’ (Magron), dat moeilijk met dat van Is. X 28 kan worden vereenzelvigd, willen anderen ‘migrasj’ (stadsveld) lezen en vertalen dan: ‘aan het einde van Gabaä, onder den granaatboom, die op het (bij de stad behoorende) veld stond’.</note>.</verse>
<verse osisID="1Sam.14.3"> En Achias, de zoon van Achitob, den broeder van Ichabod, den zoon van Phineës, die geboren werd uit Heli, den priester des Heeren te Silo, droeg den ephod<note n="1531">Als drager van den ephod (vgl. v. 8 naar de Septuag.) was Achias, de zoon van Achitob, hoogepriester. In nagenoeg hetzelfde tijdperk van Saül's regeering was, blijkens XXI en XXII, Achimelech, de zoon van Achitob, hoogepriester te Nobe. Blijkbaar is hier een en dezelfde persoon bedoeld. Van den naam Achimelech werd het tweede bestanddeel vervangen door den verkorten goddelijken naam Ja (d.i. Jahwe, vgl. Exod. XV noot 3). Al de met melech saamgestelde namen geraakten vóór de ballingschap in onbruik. Achias-Achimelech was de achterkleinzoon van Heli. Omdat de schrijver IV 19-22 van de geboorte van Ichabod uitvoerig gewaagd heeft, duidt hij hier Achitob nader als diens (natuurlijk ouderen) broeder aan. - Door den invloed van Samuel, den vriend van het huis Heli, zal Achias, tot den mannelijken leeftijd gekomen, als hoogepriester bij het heiligdom van Cariathiarim zijn aangesteld geworden. De kinderen van Eleazar (zie VII noot 1) zagen zich dus opnieuw de hooge waardigheid ontgaan. Naar het schijnt, waren zij daarover zoo gebelgd, dat zij zich geheel van het heiligdom terugtrokken (zie XXII 19 met de noot).</note>. En ook het volk wist niet, waar Jonathas heengegaan was.</verse> 
<verse osisID="1Sam.14.4"> Tusschen de opgangen<note n="1532">Tusschen de opgangen, Hebr.: ‘tusschen de overgangsplaatsen’, Septuag.: ‘midden in den pas’. Men meent dezen pas te vinden in het tegenwoordige diepe dal Soewênît met zijn steile wanden, waarin zich steile rotsen bevinden, slechts door lage ruggen verbonden met de naar N. en Z. gelegen hoogvlakten; zie XIII noot 8.</note> nu, door welke Jonathas zocht over te steken naar den wachtpost der Philistijnen, verhieven zich van weerszijden klippen en als tandvormige steile rotsen aan beide kanten; de eene heette Boses en de andere Sene;</verse>
<verse osisID="1Sam.14.5"> de eene rots rees op ten noorden tegenover Machmas en de andere ten zuiden tegenover Gabaä<note n="1533">Hebr. Geba, is volgens sommigen hetzelfde als Gabaä-Benjamin (v. 16; Vgl. XIII 15), volgens de meesten echter daarvan onderscheiden en te vereenzelvigen met het tegenwoordige Dzjeba; zie XIII noot 20.</note>.</verse>
<verse osisID="1Sam.14.6"> En Jonathas zeide tot den jongeling, zijn wapendrager: Kom, laten wij oversteken naar den wachtpost dier onbesnedenen! Wellicht zal de Heer voor ons optreden; want het is aan den Heer niet moeilijk te redden, hetzij met velen, hetzij met weinigen<note n="1534">Hoe anders dan zijn vader denkt Jonathas!</note>.</verse>
<verse osisID="1Sam.14.7"> Toen zeide hem zijn wapendrager: Doe al wat uw hart behaagt; ga waarheen gij wilt, en ik zal met u zijn waar gij ook wilt.</verse>
<verse osisID="1Sam.14.8"> En Jonathas zeide: Zie, wij steken over naar die mannen. En als wij ons aan hen vertoonen,</verse>
<verse osisID="1Sam.14.9"> zoo zij dan zóó tot ons spreken: Wacht, totdat wij bij u komen, dan blijven wij stilstaan op onze plek en klimmen niet tot hen op.</verse>
<verse osisID="1Sam.14.10"> Maar zoo zij zeggen: Klimt tot ons op! dan klimmen wij op; want dan heeft de Heer hen overgeleverd in onze handen. Dat zal ons ten teeken zijn<note n="1535">Blijkbaar handelt hier Jonathas onder goddelijke ingeving.</note>!</verse>
<verse osisID="1Sam.14.11"> Beiden vertoonden zich dan aan den wachtpost der Philistijnen. En de Philistijnen zeiden: Kijk, daar komen Hebreën<note n="1536">Ook in het Hebr. zonder lidwoord.</note> te voorschijn uit de holen, waarin zij zich verborgen hadden.</verse>
<verse osisID="1Sam.14.12"> En de mannen van den wachtpost riepen Jonathas en zijn wapendrager toe en zeiden: Klimt op tot ons, dan wij zullen u iets laten zien. Toen zeide Jonathas tot zijn wapendrager: Laat ons opklimmen, volg mij! want de Heer heeft hen overgeleverd in de handen van Israël.</verse>
<verse osisID="1Sam.14.13"> En Jonathas klom naar boven, op handen en voeten kruipend, en zijn wapendrager hem na. En eenigen sneuvelden voor Jonathas, en anderen velde zijn wapendrager<note n="1537">Jonathas drijft de vliedende vijanden voor zich uit, terwijl zijn wapendrager, om hem den rug te dekken, de vallenden dood steekt.</note>, die hem volgde.</verse>
<verse osisID="1Sam.14.14"> En de eerste slachting, in welke Jonathas met zijn wapendrager ongeveer twintig man versloeg, had plaats op een halven morgen lands, zooveel als een paar ossen op een dag gewoonlijk afploegt<note n="1538">Naar het Hebr.: ‘als op een halve voor, een juk lands’. De tekst schijnt, ook volgens de Septuag., bedorven. Men kan lezen: ‘ongeveer midden in den (naar Machmas oploopenden) pas (maʽaleh voor “maʽaneh”) van de rotsen of de rots (tsoeree of tsoer voor “tsemed”) der hoogte’, waarop Machmas gelegen was. Voor sadeh (veld) in de beteekenis van ‘hoogland’ of ‘hoogte’ (naar het Assyrische ‘sjadoe’) vgl. Jer. XVIII 14; niet onmogelijk is het, dat hier oorspronkelijk de ‘rots Seneh’ (zie v. 4) stond. Midden in den pas, die van Machmas uit door de Philistijnen was bezet (XIII 23), en waarin de beide helden tot zoover kruipend waren opgeklommen, ontmoetten zij de voorposten der Philistijnen.</note>.</verse>
<verse osisID="1Sam.14.15"> Toen ontstond er een ontsteltenis in de legerplaats op het veld, maar ook het geheele volk van den wachtpost, van hen, die op den strooptocht waren, werd door schrik bevangen<note n="1539">De ontsteltenis verspreidde zich zoowel in het eigenlijke legerkamp als onder al de manschappen, die hier en daar strooptochten maakten.</note>, en de aarde beefde, en het was als een schrik Gods<note n="1540">De aarde dreunde van het geschreeuw en het krijgsgewoel, vgl. I Mach. IX 13; volgens sommigen ontstond er werkelijk eene aardbeving.</note>.</verse>
<verse osisID="1Sam.14.16"> En de verspieders van Saül, die te Gabaä-Benjamin waren, zagen uit, en zie, de menigte in verslagenheid en uiteenvluchtend hierheen en daarheen<note n="1541">Naar de Septug.: ‘en zie, het leger golfde heen en weer’, zeker ten gevolge van den strijd tusschen hen, die op de vlucht sloegen, en degenen, die wilden stand houden.</note>.</verse> 
<verse osisID="1Sam.14.17"> En Saül zeide tot het volk, dat bij hem was: Houdt eene monstering en gaat na, wie van ons is weggegaan. En toen zij gemonsterd hadden, bleek, dat Jonathas en zijn wapendrager er niet waren<note n="1542">Terecht vermoedt Saül, dat de beweging in het leger van den vijand werd veroorzaakt door eenige zijner eigen lieden, die het overvallen hadden. Daarom onderzoekt hij, wie er afwezig zijn.</note>.</verse>
<verse osisID="1Sam.14.18"> Toen zeide Saül tot Achias: Laat de ark Gods halen. Want te dien dage bevond zich daar de ark Gods bij de kinderen van Israël<note n="1543">De Septuag. heeft hier zeker de oorspronkelijke lezing: ‘Haal den ephod hier. Want deze (te weten Achias) droeg te dien dage den ephod voor Israël’. Zie v. 19 en v. 3 met noot 2. Als hoofd van het volk heeft Saül alleen het recht, het orakel te raadplegen. Hij wil van God vernemen, of hij al of niet tot den aanval moet overgaan.</note>.</verse>
<verse osisID="1Sam.14.19"> En terwijl Saül nog tot den priester sprak, werd het rumoer groot in het kamp der Philistijnen en het groeide allengs aan en klonk heviger en heviger. Toen sprak Saül tot den priester: Trek uwe hand in<note n="1544">Onder het gestadig aangroeiend rumoer in het Philistijnsche leger raadpleegt Saül het op de borst van den hoogepriester hangende en door dezen open gehouden orakel. Ziende, dat God hem beveelt den vijand aan te vallen, gelast hij Achias den ephod te sluiten (Trek uwe hand in). Onder geestdriftig krijgsgeschreeuw stormt Saül's leger terstond op de Philistijnen af.</note>.</verse>
<verse osisID="1Sam.14.20"> En Saül en het gansche volk, dat bij hem was, hief een krijgsgeschreeuw aan en zij kwamen naar de plaats des gevechts; en zie, het zwaard van elkeen had zich gekeerd tegen zijn naaste, en het was eene geweldige slachting.</verse>
<verse osisID="1Sam.14.21"> Maar ook de Hebreën, die gister en eergister bij de Philistijnen geweest en met hen in het leger opgetrokken waren<note n="1545">Voor de Hebreën heeft de Septuag. ook hier (zie XIII noot 4) de slaven, maar wederom, naar het schijnt, ten onrechte. De hier bedoelden zijn zeker op de grens der Philistijnen wonende Israëlieten, die door dezen gedwongen waren tegen hun eigen volk uit te rukken en daarom door den Israëlietischen geschiedschrijver overeenkomstig Hebreeuwsch taalgebruik Hebreën genoemd worden.</note>, keerden om, om zich te voegen bij de Israëlieten, die bij Saül en Jonathas waren.</verse>
<verse osisID="1Sam.14.22"> Ook al de Israëlieten, die zich in het gebergte Ephraïm verscholen hadden, vernemend, dat de Philistijnen op de vlucht waren gegaan, sloten zich bij de hunnen aan ten strijde<note n="1546">De hier in de Vulgaat volgende zinsnede verdween uit den grondtekst en staat in de Septuag. eerst later. Uit de vergelijking van grondtekst en Septuag. valt met groote waarschijnlijkheid te besluiten, dat het vervolg aldus moet luiden: ‘23. Zoo bevrijdde de Heer Israël dien dag, en de strijd ging tot over Bethoron (zie XIII noot 8). 24. En er waren met Saül van Israël omstreeks tien duizend mannen, en het gevecht breidde zich uit over het gansche bergland van Ephraïm. En Saül beging een grooten misslag op dien dag en Saül legde het volk een eed op, zeggende’. De door den druk onderscheiden gedeelten van v. 24 zijn, het eerste met, het tweede zonder wijziging, aan de Septuag. ontleend. Ten onrechte, naar het schijnt, wenschen vele nieuweren voor beging een grooten misslag te lezen: legde een gelofte af. Zie noot 18.</note>. Er bevonden zich dan bij Saül omstreeks tien duizend man.</verse>
<verse osisID="1Sam.14.23"> Zoo verloste de Heer Israël op dien dag, en de strijd strekte zich uit tot bij Bethaven.</verse>
<verse osisID="1Sam.14.24"> En de mannen van Israël sloten zich dien dag aaneen. Toen bezwoer Saül het volk en zeide: Vervloekt de man, die eet<note n="1547">Het Hebreeuwsch (en Latijnsch) die brood eet, gelijk in gewestelijke taal ten onzent de gewone uitdrukking voor ‘die eet’. 't Is geen godsdienstig vasten, dat Saül onder banvloek aan zijn leger oplegt; maar een uit zuiver menschelijke berekening voortspruitend verbod van de vervolging door een maaltijd te onderbreken. Zoo juist eerst door Gods hulp overwinnaar van den vijand verraadt Saül hier opnieuw zijn gebrek aan vertrouwen op God en vaardigt in zijn onstuimigheid, den banvloek misbruikend, een verbod uit, dat even bezwaarlijk te onderhouden als aan allen bekend te maken was. De gevolgen dier even onbedachtzame als den koning van Gods volk onwaardige daad bleven niet uit.</note> vóór den avond, voordat ik mij op mijne vijanden gewroken heb. En het gansche volk onthield zich van voedsel.</verse>
<verse osisID="1Sam.14.25"> Al het volk des lands nu kwam in een bosch, waar honig was op het vlakke veld.</verse>
<verse osisID="1Sam.14.26"> Het volk kwam dan in het bosch, en men zag er den honig vloeien; maar niemand bracht de hand aan zijn mond<note n="1548">In den grondtekst zoowel als in de vertalingen geraakten v. 25 en 26 in het ongereede door verschrijving en misduiding van gelijkluidende en op elkander gelijkende woorden. In den aanhef van v. 25 heeft de Septuag. een (zeker verschreven) plaatsnaam Jaälwoud, welke, door misduiding uit den grondtekst en de andere vertalingen verdwenen, schijnt te wijzen op Baäl-Jearim, den ouden naam van Cariathiarim, als oorspronkelijke lezing. De geheele plaats zal ongeveer als volgt moeten luiden: ‘25. En de geheele streek van Baäl Jearim was rijk aan honig op het open veld. En het volk kwam bij den honigraat, waaruit de honig vloeide, maar niemand....’</note>, want het volk vreesde den eed.</verse>
<verse osisID="1Sam.14.27"> Maar Jonathas had het niet gehoord, dat zijn vader het volk bezwoer, en hij stak den top der roede<note n="1549">Zeker een krijgsstok of knods.</note>, welke hij in de hand had, uit en doopte dien in een honigraat en bracht de hand aan den mond, en zijn oogen herkregen hun glans<note n="1550">Zie de noot op III 2.</note>.</verse>
<verse osisID="1Sam.14.28"> Toen nam iemand uit het volk het woord en zeide: Onder eede heeft uw vader het volk verplicht, zeggende: Vervloekt de man, die heden eet. - Het volk toch was afgemat<note n="1551">Dit schijnt een randbemerking, ontleend aan v. 31 b en bij v. 29 geplaatst ter rechtvaardiging van Jonathas' antwoord.</note> -</verse>
<verse osisID="1Sam.14.29"> En Jonathas zeide: Mijn vader heeft het land in onheil gebracht. Gijlieden hebt zelf gezien, hoe mijne oogen hun glans herkregen, nu ik een weinig van dezen honig heb geproefd.</verse>
<verse osisID="1Sam.14.30"> Zoude niet, zoo het volk gegeten had van den buit zijner vijanden, dien het gevonden heeft, de slachting onder de Philistijnen zoo veel te grooter geweest zijn<note n="1552">Ook Jonathas ziet blijkbaar in zijns vaders verbod geen vastengelofte, maar enkel een (onverstandige) maatregel, welke het tegendeel uitwerkte van hetgeen zij bedoelde.</note>?</verse>
<verse osisID="1Sam.14.31"> Zij versloegen dan op dien dag de Philistijnen van Machmas tot naar Ajalon<note n="1553">Ook Jos. X 10 (vgl. v. 12 aldaar) ging de vervolging over Bethoron (zie noot 17) naar Ajalon.</note>. Het volk nu was zeer vermoeid.</verse>
<verse osisID="1Sam.14.32"> En aanvallend op den buit grepen zij schapen en runderen en kalveren en slachtten ze op den grond, en het volk at ze met het bloed<note n="1554">Door honger gedreven verzuimden zij de godsdienstige handelingen, met welke elke slachting moest gepaard gaan (zie IX noot 12), en slachtten de dieren op den grond, zoodat het bloed niet wegliep, maar in het vleesch bleef.</note>.</verse>
<verse osisID="1Sam.14.33"> En men deelde het aan Saül mede en zeide, dat het volk tegen den Heer gezondigd had door het bloed mede te eten. Toen zeide hij: Gij hebt u misdragen. Wentelt dan nu vóór mij een grooten steen.</verse>
<verse osisID="1Sam.14.34"> En Saül zeide: Verspreidt u onder het volk en zegt hun, dat ieder zijn rund en ram vóór mij brenge, en slacht ze hierop, en eet; dan zult niet zondigen tegen den Heer door het bloed mede te eten. Hierop bracht het gansche volk elkeen zijn rund aan de hand aan tot in den nacht, en zij slachtten daar<note n="1555">Saül matigt zich door het geven dezer voorschriften geen priesterlijke rechten aan. Hij wijst het volk slechts, hoe het deze slachting had te verrichten: op een onbehouwen steen moest het bloed worden uitgegoten.</note>.</verse>
<verse osisID="1Sam.14.35"> Zoo richtte Saül een altaar op voor den Heer; 't was toen dat hij voor het eerst een altaar voor den Heer ging oprichten<note n="1556">Dit vers schijnt een randbemerking, welke te kennen geeft, dat Saül ook bij later gelegenheden soortgelijke niet-ritueele altaren heeft opgericht.</note>.</verse>
<verse osisID="1Sam.14.36"> En Saül zeide: Laat ons van nacht onze vijanden overvallen en hen onder den voet treden, totdat de morgen aanbreekt, en geen man van hen overlaten. En het volk zeide: Doe al wat goed schijnt in uwe oogen. Doch de priester sprak: Laat ons herwaarts tot God naderen<note n="1557">D.i. laat ons het orakel Gods, den ephod, raadplegen.</note>.</verse>
<verse osisID="1Sam.14.37"> Saül vroeg dan den Heer: Zal ik de Philistijnen achterna zetten? Zult Gij hen overleveren in de handen van Israël? Maar Hij antwoordde hem op dien dag niet<note n="1558">Men ziet hieruit, dat het orakel op de gestelde vragen zoowel met ja en neen kon antwoorden als elk antwoord weigeren. Volgens Flavius Josephus openbaarde God zijn wil door den glans, die zich in kostbare steenen vertoonde. Zoo die overlevering waar is, dan schijnen oerim en toemmim twee zulke steenen geweest te zijn, besloten in het borstschild van het schouderkleed. Uit den glans dier steenen, welke de priester door het borstschild open te houden aan den vorst toonde, kon deze besluiten, of God antwoordde met ja of neen ofwel het antwoord weigerde. Uit de weigering van een antwoord maakt Saül op, dat er eene overtreding begaan is, voor welke het geheele volk aansprakelijk is.</note>.</verse>
<verse osisID="1Sam.14.38"> Toen zeide Saül: Laat alle hoofden des volks hier nader treden, en onderzoekt en ziet, door wien heden die zonde bedreven is.</verse>
<verse osisID="1Sam.14.39"> Zoo waar de Heer, Israël's redder, leeft: indien zij ook door mijn zoon Jonathas bedreven is<note n="1559">Naar eene met het oog op v. 41 verbeterde lezing van het Hebr.: ‘zelfs indien zij door mij of mijn zoon Jonathas bedreven ware’.</note>, onherroepelijk zal hij sterven. En hierop sprak hem uit het gansche volk niemand tegen<note n="1560">De grondtekst heeft: ‘niemand antwoordde hem’.</note>.</verse>
<verse osisID="1Sam.14.40"> Voorts sprak hij tot gansch Israël: Zondert gij u af naar den eenen kant, en ik zal met mijn zoon Jonathas aan den anderen kant gaan staan. En het volk antwoordde aan Saül: Doe wat goed schijnt in uwe oogen.</verse>
<verse osisID="1Sam.14.41"> Saül nu zeide tot den Heer, den God van Israël: Heer, God van Israël, geef een teeken! Wat is er, dat Gij heden geen antwoord hebt gegeven aan uwen dienstknecht? Zoo die ongerechtigheid in mij is of in mijn zoon Jonathas, geef openbaring, ofwel, zoo die ongerechtigheid is in het volk, geef heiligheid<note n="1561">In den Hebr. tekst is v. 41 aanzienlijk korter dan in Vulgaat en Septuag. Met heiligheid vertaalt laatstgenoemde steeds het Hebr. toemmim, wat doet vermoeden, dat openbaring aan het Hebr. oerim beantwoordt.</note>. En aangewezen werd Jonathas en Saül, en het volk kwam vrij.</verse>
<verse osisID="1Sam.14.42"> En Saül zeide: Werpt het lot tusschen mij en mijn zoon Jonathas<note n="1562">Volgens de Septuag. viel hier uit: ‘Wien de Heer treft, die zal sterven. Toen zeide het volk tot Saül: Dat mag niet geschieden. Maar Saül overmocht het volk, en zij wierpen tusschen hem en zijn zoon Jonathas’. Nu het zelf van schuld vrij is gebleken, verklaart het volk zich tegen de voortzetting van het onderzoek, dat het aanvankelijk had goedgekeurd. Het wil niet in de noodzakelijkheid gebracht worden, het doodvonnis, zoo noodig, aan zijn eigen koning te voltrekken. Met te meer recht kon het daarna voor Jonathas opkomen, toen het lot dezen als den overtreder had aangewezen.</note>. En getroffen werd Jonathas.</verse>
<verse osisID="1Sam.14.43"> Toen zeide Saül tot Jonathas: Deel mij mede wat gij gedaan hebt. En Jonathas deelde het hem mede en zeide: Ik heb met den top der roede, welke in mijne hand was, een weinig honig geproefd, en zie: ik zal sterven<note n="1563">Evenmin als het orakel door Jonathas aan te wijzen als den overtreder dezen voor een zedelijk schuldige verklaart, kent Jonathas zelf zich schuldig, maar uit eerbied voor zijn vader toont hij zich bereid overeenkomstig diens eed den dood te ondergaan. Zijne deugd is even heldhaftig als zijn dapperheid. Maar als schuldig verschijnt hier Saül, die in zijn zwak geloof en zijn onstuimigheid een dwaas verbod had uitgevaardigd en zich dientengevolge nu verplicht achtte, zijn eigen geheel onschuldigen zoon, aan wien Israël zijn redding te danken had, te doen sterven. Maar God laat het niet toe. Zijne weigering, om op Saül's vraag te antwoorden (v. 37), heeft blijkbaar ten doel, de verkeerdheid te doen uitkomen van Saül's handelwijze, die opnieuw bewezen had, geen koning naar 's Heeren hart te zijn.</note>.</verse>
<verse osisID="1Sam.14.44"> En Saül zeide: Dit moge mij de Heer doen en dat er nog bijvoegen: den dood zult gij sterven, Jonathas.</verse>
<verse osisID="1Sam.14.45"> Doch het volk zeide tot Saül: Zou dan Jonathas, die dit groote heil in Israël bewerkt heeft, sterven? Dat is een misdaad. Zoo waar de Heer leeft! geen haar zal van zijn hoofd ter aarde vallen. Want met God heeft hij het heden volbracht. Zoo bevrijdde het volk Jonathas<note n="1564">Naar den grondtekst loste het volk Jonathas, naar de Septuag. legde het hem een weergeld op.</note>, dat hij niet stierf.</verse>
<verse osisID="1Sam.14.46"> En Saül trok zich terug en zette de Philistijnen niet achterna. En de Philistijnen gingen terug naar hunne woonsteden.</verse>
<verse osisID="1Sam.14.47"> Nadat nu Saül zijn heerschappij over Israël bevestigd had, voerde hij krijg met al zijne vijanden rondom, met Moab en de zonen van Ammon en Edom en de koningen van Soba en de Philistijnen, en overal waarheen hij zich wendde, zegevierde hij<note n="1565">Van v. 47-52 volgt een vluchtig overzicht van Saül's krijgsverrichtingen alsmede van zijne familie-omstandigheden, ter voorbereiding van het eerste optreden van David. Over Soba zie II Reg. VIII 3.</note>.</verse>
<verse osisID="1Sam.14.48"> En hij verzamelde het leger en versloeg Amalec en bevrijdde Israël uit de hand zijner beroovers<note n="1566">De Amalekieten schijnen zich vooral op menschenjacht in Israël te hebben toegelegd. Daaraan maakte Saül een einde.</note>.</verse>
<verse osisID="1Sam.14.49"> De zonen nu van Saül waren Jonathas en Jessuï en Melchisua; en de namen zijner twee dochters: de naam der eerstgeborene Merob en de naam der jongste Michol<note n="1567">De schrijver noemt alleen die zonen en andere personen, welke aan Saül's hof op den voorgrond traden, en maakt daarom geen melding van den ongelukkigen Isboseth. Aan Jessui beantwoordt XXXI 2 Abinadab.</note>.</verse>
<verse osisID="1Sam.14.50"> En de naam van Saül's huisvrouw was Achinoam, de dochter van Achimaäs, en de naam van zijn krijgsoverste Abner, de zoon van Ner, den oom van Saül.</verse>
<verse osisID="1Sam.14.51"> En Cis was de vader van Saül, en Ner, de vader van Abner, was de zoon van Abriël<note n="1568">Vermoedelijk luidde v. 51 oorspronkelijk: ‘En Cis, de vader van Saül, en Ner, de vader van Abner, waren zonen van Abiël. Zoo wordt het voorafgaande oom (Hebr. dood) van Saül, dat eene onzekere beteekenis heeft, nader bepaald.</note>.</verse>
<verse osisID="1Sam.14.52"> De krijg nu tegen de Philistijnen bleef hevig, al de dagen van Saül. En welk dapper en strijdvaardig man Saül ook vond, dien lijfde hij in<note n="1569">Dit vers vormt een passenden overgang tot de volgende verhalen over verschillende oorlogen door Saül gevoerd.</note>.</verse>
</chapter>
<chapter osisID="1Sam.15"> 
<title>Hoofdstuk XV.</title>
<p>Samuel gelast namens God aan Saül, een verdelgingskrijg tegen de Amalekieten te voeren (v. 1-3). Met een groot leger valt Saül in hun land en verslaat hen, maar tegen Gods uitdrukkelijken wil spaart hij Agag en het edelste van den buit, waarop God besluit hem te verwerpen (v. 4-11). Samuel houdt aan Saül te Galgala zijne zonde voor, welke deze vergeefs tracht te verontschuldigen. Op Samuel's mededeeling dat hij het koningschap verbeurd heeft, belijdt Saül eindelijk schuld, maar smeekt Samuel, hem bij de aanbidding van den Heer te vergezellen (v. 12-31). Aarzelend voldoet Samuel aan het verzoek, waarna hij Agag ter dood brengt (v. 32-33). Samuel verlaat Saül en bezoekt hem niet weder (v. 34-35).</p>
<verse osisID="1Sam.15.1"> En Samuel zeide tot Saül: Mij heeft de Heer gezonden, om u tot koning over zijn volk Israël te zalven. Nu dan, luister naar de stem des Heeren<note n="1570">Op last des Heeren door Samuel tot koning verheven is Saül verplicht aan 's Heeren bevel te gehoorzamen, dat hem door Samuel wordt medegedeeld.</note>.</verse>
<verse osisID="1Sam.15.2"> Dit zegt de Heer der heerscharen: Ik heb herdacht al hetgeen Amalec aan Israël gedaan heeft, hoe hij het in den weg trad, toen het optrok uit Egypte<note n="1571">Wat Samuel v. 2 en 3 als gezegde van den Heer der heerscharen aan Saül mededeelt heeft in den grondtekst metrischen vorm. In het algemeen schijnt al hetgeen profeten als woorden Gods aan menschen overbrengen in dichterlijken vorm te zijn gevat, daarentegen pleegt wat enkel tusschen God en den profeet verhandeld wordt in proza te worden medegedeeld. Ook in de toespraak van den man Gods aan Heli (II 27-36) valt dichterlijke vorm waar te nemen. De boodschap van Samuel aan Saül bestaat naar allen schijn uit drie paren van verzen, elk van vijf arsissen of rijzingen. Ook v. 18 schijnt metrisch te zijn. - Blijkens v. 33 en XIV 48 berokkende Amalec nog voortdurend groot kwaad aan Israël, reden waarom God zeker de vijandigheid, voorheen door Amalec aan zijn volk betoond, niet langer ongewroken wilde laten. Zie Exod. XVII; Deut. XXV 17, 18.</note>.</verse>
<verse osisID="1Sam.15.3"> Daarom nu, ga en versla Amalec en verdelg<note n="1572">Naar den grondtekst: ‘Slaat met den banvloek’. Zie Deut. XX 16-18 en Jos. VI 17 met noot 4. Dezelfde uitdrukking wordt in het vervolg van het verhaal herhaaldelijk gebezigd.</note> al zijn bezit. Spaar hem niet en begeer niets uit zijne goederen, maar sla dood van man tot vrouw en kind en zuigeling, rund en schaap, kameel en ezel.</verse>
<verse osisID="1Sam.15.4"> Saül ontbood dan het volk en monsterde ze als lammeren<note n="1573">Voor als lammeren heeft de Septuag. en Galgalois, haar gewone vertaling van het Hebr. bag-gilgal, d.i. op den heuvel. De afwijkende lezing van één handschrift op raderen (op den wagen) bewijst, dat de vertaler werkelijk bag-gilgal las, want de grondbeteekenis van gilgal is ‘rad’. De lezing van den grondtekst te Telajim is dus zeker foutief. Men giste, dat met Telajim de Jos. XV 24 voorkomende stad Telem in Juda bedoeld was. Maar de Hebr. uitdrukking werd door de rabbijnen niet als eigennaam beschouwd. Naar Jonathan's Targoem toch riep Saül het volk op naar de Paaschlammeren, wat zeggen wil: bij gelegenheid van het Paaschfeest, dus ook naar het heiligdom op den heuvel van Cariathiarim. De vertaling van Hiëronymus ‘als lammeren’ (die onder den staf des herders, den ‘tellerstaf’, doorgaan en zoo geteld worden, vgl. Judic. V 14 Hebr.) berust op verwisseling van het voorzetsel be met ke (als). Gelijk dus te verwachten viel, monsterde Saül vóór den oorlog, dien hij op Gods bevel ondernam, zijn volk bij het nationale heiligdom.</note>: twee- honderdduizend man voetvolk en tien duizend mannen van Juda<note n="1574">Ten tijde van Saül was er zeker nog geen scheiding tusschen de troepen van Juda en die der overige stammen; ook duidt voetgangers geen ander soort troepen aan dan van Juda. Beide uitdrukkingen schijnen later te zijn gevoegd bij de overeenkomstig Hebreeuwsch taalgebruik afzonderlijk genoemde hondderdduizendtallen en de tienduizend. Evenwel kan de zin ook zijn: ‘onder welke er tien duizend van Juda waren’. De Septuag. noemt vierhonderd dertig duizend mannen, een zeker te groot getal. De getallen van den grondtekst schijnen reeds hoog, doch niet te hoog, daar het hier een verdelgingskrijg gold, aan welken oud en jong kon en moest deelnemen.</note>.</verse>
<verse osisID="1Sam.15.5"> En toen Saül de stad van Amalec bereikt had, legde hij eene hinderlaag in den stroom<note n="1575">Voor de stad naar de Septuag. te lezen: ‘de steden’, d.i. het gebied van Amalec. Welke stroom hier bedoeld wordt, is onbekend.</note>.</verse>
<verse osisID="1Sam.15.6"> En Saül zeide tot den Cineër<note n="1576">Zie Exod. XVIII 1 volg.; Num. X 29; Judic. I 16, IV 11.</note>; Gaat weg, scheidt u af en verwijdert u van Amalec, opdat ik u niet met hem insluite; gij toch hebt goedgunstigheid geoefend aan al de kinderen van Israël, toen zij uit Egypte optrokken. Zoo verwijderde zich de Cineër uit het midden van Amalec.</verse>
<verse osisID="1Sam.15.7"> En Saül versloeg Amalec van Hevila af totdat men komt bij Sur, dat naar den kant van Egypte ligt<note n="1577">Hevila, zie Gen. X 7, 29, XXV 18. Sur, zie Gen. XVI 7, XX 1; Exod. XV 22. De verwoesting strekte zich uit over het gansche gebied van Amalec.</note>.</verse>
<verse osisID="1Sam.15.8"> En hij nam Agag, den koning van Amalec, levend gevangen, maar al het volk sloeg hij met de scherpte des zwaards<note n="1578">Ondanks dien verdelgingstocht werden de Amalekieten niet geheel uitgeroeid. Saül nam hun land dan ook niet in bezit. Wie gevlucht waren keerden zeker spoedig terug, zoodat er later (zie XXVII 8, XXX 1; II Reg. VIII 12) opnieuw van Amalekieten gewaagd wordt. Hun volledige uitroeiing had plaats ten tijde van Ezechias (zie I Par. IV 43).</note>.</verse>
<verse osisID="1Sam.15.9"> En Saül en het volk verschoonden Agag alsmede de beste kudden van schapen en runderen en de kleederen en de rammen en al wat schoon was<note n="1579">Naar eene verbeterde lezing van het Hebr.: ‘.... Agag en het beste van het groote en kleine vee, de gemeste runderen en de lammeren’. De reden, waarom men Agag spaarde, zal de hoop op een hoog losgeld geweest zijn.</note>, en zij wilden het niet verdelgen; maar al wat slecht en verachtelijk was vernietigden zij.</verse>
<verse osisID="1Sam.15.10"> Hierop geschiedde het woord des Heeren tot Samuel en Hij zeide:</verse>
<verse osisID="1Sam.15.11"> Het berouwt Mij, dat Ik Saül tot koning heb aangesteld<note n="1580">Vgl. Gen. VI 6 met de noot.</note>, omdat hij Mij verlaten en mijne woorden niet ten uitvoer gebracht heeft. Toen werd Samuel bedroefd en riep tot den Heer den ganschen nacht<note n="1581">Voor werd bedroefd heeft de grondtekst: ‘ontstak in toorn’, krachtige uitdrukking om de diepe teleurstelling te teekenen, welke 's Heeren woord aan Samuel bereidde. Want deze had Saül lief. Vandaar dat hij gelijk eens Moses, om het volk Israël te redden, den Hemel geweld aandoet tot redding van zijn vriend; echter tevergeefs.</note>.</verse>
<verse osisID="1Sam.15.12"> En toen Samuel zich 's nachts opmaakte, om in den morgen tot Saül te gaan, werd aan Samuel medegedeeld, dat Saül naar Carmel gekomen was en zich een zegeboog had opgericht en voorbijgegaan verder was getrokken en was afgedaald naar Galgala<note n="1582">Voor naar Carmel heeft de tegenwoordige grondtekst: ‘Naar den Karmel’. Nu schijnt het te eenenmale onbegrijpelijk, waarom Saül zich naar den ver verwijderden berg Karmel zou begeven hebben. Opvallend is het buitendien, dat hij in der haast een zegeboog (Hebr. een zuil) zou hebben opgericht, waarvan later met geen woord weder wordt gewaagd. Gelijk ook de vergelijking met de Septuag. leert, is de plaats zeer bedorven. Daar de berg Karmel IV Reg. II 1, IV 38 hag-gilgal genoemd wordt, schijnt een onkundig afschrijver hier dat woord te hebben vervangen door hak-karmel. De vertaling van de Septuag. toch stelt het buiten twijfel, dat hag-gilgal de oorspronkelijke lezing is. Ten einde nu Saül te doen terugkeeren naar Galgala (d.i. naar den heuvel), waar blijkens het volgende zijne ontmoeting met Samuel plaats vond, laschte een afschrijver de woorden in: ‘en voorbijgegaan... Galgala’. De geheele plaats moet naar de meest gegronde gissing luiden: ‘En Samuel maakte zich 's morgens vroeg op, om Saül te gemoet te gaan, en men boodschapte aan Samuel, dat Saül naar den heuvel was gekomen en had medegebracht buit in overvloed’. Dat met Galgala of hag-gilgal wederom niet de stad Galgala, maar de heuvel van het heiligdom bedoeld is, blijkt overtuigend uit het vervolg van het verhaal. Wat v. 12 naar de Vulgaat verder na Galgala heeft komt wel in de Septuag., maar niet in den grondtekst voor en is niet slechts overbodig, maar ook hinderlijk. Het is vermoedelijk eene andere lezing van het voorafgaande, aan een tweede handschrift ontleend. Dat Samuel Saül te gemoet wilde gaan bij diens terugkeer uit het zuidelijk van Juda gelegen Amalec, strekt, in verband met het feit, dat Saül reeds was voorbijgegaan, ten bewijze dat Rama van Samuel werkelijk ten zuiden van Cariathiarim-Gabaon (noot 15) lag; zie X noot 2.</note>. Samuel kwam dan bij Saül, en Saül droeg een brandoffer op aan den Heer van de eerstelingen van den buit, dien hij van Amalec had meegebracht.</verse>
<verse osisID="1Sam.15.13"> Toen dan Samuel bij Saül gekomen was, zeide hem Saül: Wees gezegend door den Heer. Ik heb het woord des Heeren ten uitvoer gebracht<note n="1583">In zijn schuldbewustzijn tracht Saül door deze leugenachtige verzekering de verwijten van Samuel te voorkomen. Als deze hem niettemin zijne zonde voorhoudt, werpt hij alle schuld op het volk en vergoelijkt zijne toegevendheid door eene schijnheilige bewering (v. 15).</note>.</verse>
<verse osisID="1Sam.15.14"> Hierop zeide Samuel: En wat is dan dat geluid van de kudden, dat mij in de ooren klinkt, en van de runderen, dat ik hoor?</verse>
<verse osisID="1Sam.15.15"> En Saül hernam: Van Amalec hebben zij dat medegenomen, omdat het volk de beste schapen en runderen verschoond heeft, om ze te offeren aan den Heer uwen God<note n="1584">Waar anders dan op de hoogte van Cariathiarim-Gabaon, waar de God van Samuel zijn heiligdom had? Zie verder v. 21.</note>; maar het overige hebben wij omgebracht.</verse>
<verse osisID="1Sam.15.16"> Toen zeide Samuel tot Saül: Laat mij<note n="1585">D.i. Houd op!</note>, en ik zal u mededeelen wat de Heer van nacht tot mij gesproken heeft. En hij zeide hem: Spreek.</verse>
<verse osisID="1Sam.15.17"> En Samuel zeide: Zijt gij niet, terwijl gij klein waart in eigen oog, hoofd geworden van de stammen van Israël<note n="1586">Men kan het Hebr. beter vertalen met: ‘Is het niet aldus? Al zijt gij klein in eigen oog, toch zijt gij het hoofd der stammen van Israël’. De zin is: Verontschuldig u niet met uwe machteloosheid tegenover den wil des volks, want gij zijt door God aangesteld als zijn koning en hadt als zoodanig voor de volledige uitvoering van Gods bevel moeten zorgen. Op u komt dus de verantwoordelijkheid voor het gebeurde neer.</note>? En de Heer heeft u tot koning over Israël gezalfd.</verse>
<verse osisID="1Sam.15.18"> Nu heeft de Heer u op weg gezonden en gezegd: Ga en breng de misdadige Amalekieten om, en voer krijg tegen hen totdat zij verdelgd zijn.</verse>
<verse osisID="1Sam.15.19"> Waarom dan hebt gij niet naar de stem des Heeren geluisterd, maar u gewend naar den buit en kwaad gedaan voor de oogen des Heeren?</verse>
<verse osisID="1Sam.15.20"> En Saül zeide tot Samuel: Welnu, ik heb naar de stem des Heeren geluisterd en den weg bewandeld, waarop de Heer mij gezonden heeft, en ik heb Agag, den koning van Amalec, medegevoerd en Amalec omgebracht<note n="1587">Naar de Septuag.: ‘omdat ik naar de stem.... geluisterd heb..... heb ik Agag....’ Zoo is het antwoord van Saül meer dan eene herhaling van het reeds door hem gezegde.</note>.</verse>
<verse osisID="1Sam.15.21"> Doch het volk hield van den buit schapen en runderen, de keur van hetgeen genomen werd, om het te offeren aan den Heer zijnen<note n="1588">Hebr. uwen God.</note> God te Galgala.</verse>
<verse osisID="1Sam.15.22"> Maar Samuel zeide: Verlangt dan de Heer brandoffers en slachtoffers en niet veeleer, dat men gehoorzame aan de stem des Heeren? Beter is gehoorzaamheid dan slachtoffers, en luisteren beter dan rammenvet branden<note n="1589">Vgl. Is. I 11-15; Jer. VI 20; Os. VI 1; Am. V 21-24; Mich. VI 6-8; Matth. IX 13. ‘In de slachtofferanden’, zegt de H. Gregorius, ‘wordt het vleesch van een ander wezen, in de gehoorzaamheid de eigen wil geslacht’.</note>.</verse>
<verse osisID="1Sam.15.23"> Want aan de zonde van tooverij is weerspannigheid gelijk en aan de misdaad van afgoderij het onwillig zijn<note n="1590">De uitdrukking, welke de grondtekst heeft voor afgoderij, slaat op den dienst der ‘Therapim’; zie daarover de noot op XIX 13. Ongehoorzaamheid en weerspannigheid zijn aan tooverij gelijk, in zooverre zij gelijk deze voortspruiten uit wantrouwen jegens God, en aan afgoderij, omdat zij 's menschen wil plaatsen boven Gods wil en zoo 's menschen wil tot afgod maken. Overtreding der zedenwet is tevens schending van den godsdienst.</note>. Dewijl gij dan het woord des Heeren verworpen hebt, heeft de Heer u verworpen, dat gij niet koning blijft.</verse>
<verse osisID="1Sam.15.24"> Toen zeide Saül tot Samuel: Ik heb gezondigd; want ik heb den last des Heeren en uwe woorden overtreden, daar ik het volk vreesde en gehoorzaamde aan hunne stem<note n="1591">Eindelijk belijdt Saül schuld, maar alleen uit vrees voor de straf.</note>.</verse>
<verse osisID="1Sam.15.25"> Maar, ik bid u, verdraag nu mijne zonde en keer met mij om, opdat ik den Heer aanbidde<note n="1592">Verdraag, d.i. Vergeef, mijne zonde. Zie Gen. IV 13, L 17; Exod. X 17; Num. XIV 18; Ps, XXXI 5, LXXXIV 3. - Keer met mij om.... Zoo Samuel den koning niet vergezelde naar het heiligdom, dan zoude het volk terstond vermoeden wat er tusschen hen was voorgevallen.</note>.</verse>
<verse osisID="1Sam.15.26"> Doch Samuel sprak tot Saül: Ik keer niet met u terug, dewijl gij het woord des Heeren verworpen hebt, en de Heer u verworpen heeft, dat gij niet koning over Israël blijft.</verse>
<verse osisID="1Sam.15.27"> En Samuel wendde zich, om heen te gaan. Maar hij<note n="1593">Saül.</note> greep de slip van zijnen mantel, en die scheurde.</verse>
<verse osisID="1Sam.15.28"> En Samuel zeide tot hem<note n="1594">Naar uit XXVIII 17 blijkt, op Gods uitdrukkelijken last; zijne woorden zijn daarom in den grondtekst weder metrisch (zie noot 2); zij vormen twee paren verzen van vijf rijzingen elk. Mogelijk viel vóór den aanhef het gebruikelijke: ‘Dit zegt de Heer’ uit.</note>: Afgescheurd heeft de Heer heden van u het koningschap over Israël en Hij heeft het gegeven aan uwen naaste, die beter is dan gij.</verse>
<verse osisID="1Sam.15.29"> Ook zal de Overwinnaar in Israël niet sparen en zich door berouw niet laten vermurwen; want Hij is geen mensch, dat Hij berouw zou hebben<note n="1595">Naar de met behulp der Septuag. verbeterde lezing van het Hebr. luidt de Godspraak in haar geheel: ‘Gescheurd heeft de Heer het rijk Israël van u En gegeven het heden uwen naaste, beter dan gij, En ook slaat Hij Israël en Hij liegt niet; Want Hij is geen mensch, dat het Hem zou berouwen’. Ook wanneer soms in de H. Schrift aan God berouw wordt toegeschreven, gelijk v. 11 en Gen. VI 6, dan geschiedt dit volgens menschelijke wijze van spreken.</note>.</verse>
<verse osisID="1Sam.15.30"> Hierop zeide hij: Ik heb gezondigd. Doch eer mij nu ten aanschouwen van de oudsten mijns volks en ten aanschouwen van Israël<note n="1596">Had Saül een waar berouw gehad, dan zou hij de oneer en vernedering niet gevreesd hebben.</note>, en keer met mij terug, opdat ik den Heer uwen God aanbidde.</verse>
<verse osisID="1Sam.15.31"> Samuel keerde dan terug en volgde Saül; en Saül aanbad den Heer<note n="1597">Samuel zal gezwicht zijn, ten einde het aan God over te laten, op zijn tijd de verwerping van Saül den volke bekend te maken.</note>.</verse>
<verse osisID="1Sam.15.32"> Nu zeide Samuel: Brengt Agag, den koning van Amalec, vóór mij. En men bracht hem Agag, die zeer vet was en beefde. En Agag zeide: Zoo dan scheidt de bittere dood<note n="1598">Voor die zeer vet was en beefde heeft het Hebr. slechts één woord te weten ‘maʽadannooth’, dat, vermoedelijk verschreven en van onzekere beteekenis, oorzaak is, dat ook de zin van de woorden van Agag niet met zekerheid valt te bepalen. Een nieuwere stelt met eenigen grond voor v. 34 b als volgt te lezen: ‘En Agag kwam tot hem bevende en Agag zeide: Zekerlijk, dood is bitter’.</note>?</verse>
<verse osisID="1Sam.15.33"> En Samuel zeide: Gelijk uw zwaard vrouwen kinderloos heeft gemaakt, zoo zal uwe moeder kinderloos zijn onder de vrouwen. En Samuel hieuw hem in stukken voor het aanschijn des Heeren te Galgala<note n="1599">Het voor hieuw in stukken gebruikte Hebreeuwsche woord komt alleen hier voor. De Septuag. vertaalt het met slachtte hem. De uitdrukking voor het aanschijn des Heeren te Galgala (Hebr. bag-gilgal) stelt het buiten allen twijfel, dat de gebeurtenis plaats vond bij het heiligdom der ark op den heuvel van Cariathiarim-Gabaon.</note>.</verse>
<verse osisID="1Sam.15.34"> Daarop ging Samuel naar Ramatha, terwijl Saül opging naar zijn huis te Gabaä.</verse>
<verse osisID="1Sam.15.35"> En Samuel zag<note n="1600">D.i. bezocht.</note> Saül niet weder tot aan den dag zijns doods; niettemin droeg Samuel rouw over Saül, omdat het den Heer speet, dat Hij hem tot koning over Israël had aangesteld.</verse>
</chapter>
<chapter osisID="1Sam.16">
<title>Hoofdstuk XVI.</title>
<p>Op Gods bevel gaat Samuel naar Bethlehem, om tijdens een aan te richten offerfeest een der zonen van Isaï tot koning te zalven (v. 1-3). Hij stelt de aanzienlijke Bethlehemieten over zijne opzienbarende komst gerust en noodigt hen met Isaï en zijne zonen op het offerfeest, maar geen der aanwezige zonen blijkt de door God verkoren koning te zijn (v. 4-10), waarop David ontboden en door Samuel gezalfd wordt, die naar Rama terugkeert (v. 11-13). Door vlagen van zwaarmoedigheid en razernij overvallen, laat Saül op raad zijner omgeving David aan zijn hof komen, opdat hij hem met zijn citherspel zou verkwikken (v. 14-20). Saül krijgt David lief, maakt hem tot zijn wapendrager en vindt de gewenschte herademing (v. 21-23).</p>
<verse osisID="1Sam.16.1"> En de Heer zeide tot Samuel<note n="1601">Zie over den langeren en den korteren tekst van het hier beginnend verhaal van David's jeugd de Inleiding. Dat de vijf stukken XVII 21-31; XVII 55 - XVIII 6a; XVIII 10-11, 17-19, 29 b-30 oorspronkelijk niet voorkwamen in de Septuag., schijnt zeker. Want in die handschriften der Septuag., welke die stukken wel bevatten, zijn deze niet afkomstig van den vervaardiger of de vervaardigers dier vertaling, maar aan eene latere Grieksche overzetting, vermoedelijk aan die van Theodotion, ontleend. Zij bevatten toch talrijke uitdrukkingen, welke aan het taaleigen der Septuag. geheel vreemd zijn. Vanwege de slaafsche getrouwheid, waarmede de Septuagint steeds het Hebr. volgt, valt hieruit te besluiten, dat haar vervaardigers een tekst voor zich hadden, welke de vijf bedoelde stukken niet bevatte. Dit gevoelen wordt in den jongsten tijd ook door meerdere katholieke schriftverklaarders van naam verdedigd. Zie verder de aanteekeningen op de betreffende plaatsen.</note>: Hoe lang zult gij rouw dragen over Saül, terwijl Ik hem verworpen heb, dat hij niet koning blijve over Is- raël<note n="1602">Deze woorden bevatten geen verwijt; God geeft slechts aan Samuel te kennen, dat zijne begrijpelijke smart over Saül's verwerping hem niet weerhouden mag, om tot zalving van een opvolger over te gaan.</note>? Vul uwen hoorn met olie en ga op weg, opdat Ik u zende tot Isaï<note n="1603">Isaï beteekent volgens sommigen Godsman.</note>, den Bethlehemiet; want Ik heb Mij onder zijne zonen een koning beschikt.</verse>
<verse osisID="1Sam.16.2"> Maar Samuel zeide: Hoe zal ik gaan? Saül toch zal het hooren en mij ombrengen. Hierop zeide de Heer: Gij zult een kalf uit de kudde medenemen aan de hand en zeggen: Ik kom om aan den Heer te offeren<note n="1604">Om niet Saül's achterdocht op te wekken, moet Samuel het eigenlijke doel van zijne komst verbloemen. De offerande, welke Samuel ging opdragen, was van denzelfden aard als die, waarvan IX 12 volg. sprake is. Zie aldaar noot 12.</note>.</verse>
<verse osisID="1Sam.16.3"> Daarop zult gij Isaï op het slachtoffer noodigen; dan zal Ik u te kennen geven wat gij doen moet, en zult gij wien Ik u ook zal aanwijzen zalven.</verse>
<verse osisID="1Sam.16.4"> Samuel deed dus zooals de Heer hem gezegd had. En hij kwam te Bethlehem. En de oudsten der stad waren verwonderd, toen zij hem te gemoet kwamen, en zij zeiden: Is uwe intrede vredebrengend<note n="1605">De van ongerustheid getuigende vraag doet vermoeden, dat de oudsten op de hoogte waren van de gespannen verhouding tusschen Samuel en Saül.</note>?</verse>
<verse osisID="1Sam.16.5"> En hij zeide: Ja. Om aan den Heer een slachtoffer op te dragen ben ik gekomen; heiligt u en gaat met mij mede<note n="1606">Volgens de Septuag.: ‘en verheugt u heden’, naar de vertaling van Lucianus: ‘en staat mij ter zijde bij de slachting’. Daar Samuel van buiten komend hulp en gereedschap noodig had, schijnt het laatste verkieslijk.</note>, opdat ik offere. Hij heiligde dan Isaï en zijne zonen en noodigde hen tot de offerande.</verse>
<verse osisID="1Sam.16.6"> Toen zij nu binnengekomen waren, zag hij Eliab en zeide: Staat hier vóór den Heer zijn gezalfde?</verse>
<verse osisID="1Sam.16.7"> Doch de Heer zeide tot Samuel<note n="1607">Vermoedelijk bij geheime ingeving, zooals ook de vraag inwendig door Samuel zal zijn uitgesproken.</note>: Zie niet op zijn voorkomen en op de grootheid van zijn gestalte; want Ik heb hem verworpen en niet naar menschelijk inzicht oordeel Ik: de mensch toch ziet op het uiterlijk, maar de Heer aanschouwt het hart.</verse>
<verse osisID="1Sam.16.8"> Toen riep Isaï Abinadab en stelde hem aan Samuel voor, maar hij zeide: Ook dezen heeft de Heer niet uitverkoren.</verse>
<verse osisID="1Sam.16.9"> Nu stelde Isaï Samma voor; maar hij zeide van hem: Ook dezen heeft de Heer niet uitverkoren.</verse>
<verse osisID="1Sam.16.10"> Zoo stelde Isaï zijne zeven zonen<note n="1608">Vgl. I Par. II noot 4.</note> aan Samuel voor, maar Samuel zeide tot Isaï: Geen van dezen heeft de Heer uitverkoren.</verse>
<verse osisID="1Sam.16.11"> Hierop zeide Samuel tot Isaï: Zijn dit reeds al de zonen? En hij hernam: De kleinste ontbreekt nog; die weidt de schapen. En Samuel zeide tot Isaï: Zend en laat hem hier halen; want wij zullen niet aan tafel gaan, voordat hij hier is.</verse>
<verse osisID="1Sam.16.12"> Toen zond hij en liet hem halen. Hij nu was blozend en schoon van gezicht en had een bevallig voorkomen. En de Heer zeide: Sta op en zalf hem; want hij is het.</verse>
<verse osisID="1Sam.16.13"> Toen nam Samuel den hoorn met olie en zalfde hem te midden van zijne broeders<note n="1609">Daar ook de oudsten van Bethlehem op het offermaal genoodigd waren, zullen zij als stad- en stamgenooten hier mede onder den naam van broeders begrepen zijn. In dat geval heeft Samuel ook aan hen, gelijk zonder twijfel aan Isaï en zijn huis, geheimhouding opgelegd.</note>, en van dien dag af en voortaan kwam de Geest des Heeren op David<note n="1610">Door den Geest des Heeren wint de van de kudde weggehaalde jongeling weldra aller harten, wordt hij een dapper held, Israël's grootste zanger en een man, even eenig door vroomheid en rechtschapenheid als door vertrouwen op God en door geduld. Schoon tot den troon van Israël geroepen, is en blijft hij Saül's meest getrouwe onderdaan; schoon door dezen vervolgd, wreekt hij zich niet. Alles aan God overlatend doet hij, zoolang Saül leeft, geen enkelen stap om tot de hooge bestemming te komen, welke hem wacht.</note>. En Samuel stond op en ging naar Ramatha.</verse>
<verse osisID="1Sam.16.14"> Doch de Geest des Heeren was van Saül geweken, en een booze geest beangstigde hem vanwege den Heer<note n="1611">Theodoretus: ‘Nadat de goddelijke Geest geweken was, nam de booze geest diens plaats in, gelijk bij Judas’. Of een booze geest hier bepaaldelijk de duivel is, die vanwege den Heer, d.i. met toelating Gods, den rampzaligen koning op buitengemeene wijze bekoorde en kwelde (vgl. Judic. IX 23; III Reg. XXII 21 volg,; Job I), schijnt twijfelachtig, omdat die geest week voor het bloote snarenspel van David. De bedreigingen van Samuel, het gevoel van door God te zijn verlaten, gewetenswroeging, eindelijk en vooral de zorg om het behoud van troon en leven maakten Saül wantrouwend, achterdochtig, jaloersch en prikkelbaar en deden hem vervallen in een toestand van zwaarmoedigheid, waarin hij somwijlen daden verrichtte als van een bezetene. God liet dit toe, om hem te bestraffen.</note>.</verse> 
<verse osisID="1Sam.16.15"> Daarom zeiden Saül's dienaren tot hem: Zie, een booze geest van God beangstigt u.</verse>
<verse osisID="1Sam.16.16"> Onze heer bevele slechts, en uwe dienaren, die voor u staan, zullen iemand zoeken, die bekwaam is de cither te bespelen, opdat hij, als de booze geest des Heeren u aantast, met zijn hand de snaren tokkele, en gij u verlicht gevoelt.</verse>
<verse osisID="1Sam.16.17"> En Saül zeide tot zijne dienaron: Bezorgt mij dan iemand, die schoon speelt, en brengt hem tot mij.</verse>
<verse osisID="1Sam.16.18"> Hierop antwoordde een der dienaren en zeide: Welaan, ik heb een zoon gezien van Isaï, den Bethlehemiet, die bekwaam in het spelen is en een groote held in kracht, en een krijgsman<note n="1612">David had nog geen wapenen gedragen en nog niet aan een krijg deelgenomen. De hoveling bedoelde, dat in hem een geducht krijgsman stak, gelijk wij van een flink rekruut zeggen: ‘Dat is eerst een soldaat’!</note>, en wijs in woorden en een schoon man, en de Heer is met hem.</verse>
<verse osisID="1Sam.16.19"> Toen zond Saül boden tot Isaï en liet hem zeggen: Zend mij uw zoon David, die op het weideveld is.</verse>
<verse osisID="1Sam.16.20"> Hierop nam Isaï een ezel met een vracht brood en een kruik wijn en een geitenbokje en zond dit door bemiddeling van zijn zoon David aan Saül<note n="1613">De gaven, welke Isaï aan den koning zendt, weerspiegelen getrouw den eenvoud der toenmalige zeden.</note>.</verse>
<verse osisID="1Sam.16.21"> Zoo kwam David bij Saül en stond vóór hem, en deze kreeg hem zeer lief, en hij werd zijn wapendrager.</verse>
<verse osisID="1Sam.16.22"> En Saül zond naar Isaï en liet zeggen: Laat David voor mijn aanschijn staan<note n="1614">D.i. hij worde mijn dienaar, behoore tot mijne hofhouding. Vgl. v. 16 en 21.</note>; want hij heeft gunst in mijn oog gevonden.</verse>
<verse osisID="1Sam.16.23"> En telken male als een booze geest des Heeren Saül aangreep, nam David de cither en bespeelde ze met zijne hand; dan herademde Saül en gevoelde zich verlicht; want de booze geest week van hem.</verse>
</chapter>
<chapter osisID="1Sam.17"> 
<title>Hoofdstuk XVII.</title>
<p>Nieuwe inval der Philistijnen. Hun legering en die der Israëlieten (v. 1-3). Een Philistijnsche reus, Goliath, verwekt door zijn uitdaging van een der Israëlieten tot een beslissend tweegevecht bij dezen groote ontsteltenis (v. 4-11). David, van Bethlehem naar het leger gezonden, geeft, schoon door zijn oudsten broeder berispt, te kennen, dat hij den strijd met Goliath aandurft. Saül, dit hoorend, laat hem ontbieden (v. 12-31). Door David's vertrouwen bemoedigd, geeft Saül zijne toestemming tot het tweegevecht (v. 32-37). Daar de hem aangeboden wapenrusting van Saül hem te zwaar is, gaat David alleen met herderstaf en slinger gewapend Goliath te gemoet (v. 38-40). Door dezen vervloekt kondigt hij hem, in vertrouwen op God, de nederlaag aan, waarop hij hem met een slingersteen neervelt en met zijn zwaard afmaakt (v. 41-51). De Philistijnen vluchten en worden geslagen. David's terugkomst en ontmoeting met Saül en Abner (v. 52-58).</p>
<verse osisID="1Sam.17.1"> En de Philistijnen verzamelden hunne troepen ten strijde en vereenigden zich te Socho in Juda en zij legerden zich tusschen Socho en Azeca op de grenzen van Dommim<note n="1615">Dezen keer dringen de Philistijnen minder diep door in het land Israël dan bij hun vorigen inval (zie XIII 5), want Socho (vermoedelijk het tegenwoordige Sjoewekeh) en Azeca lagen niet in het bergland, maar nog in de vlakte van Juda (zie Jos. XV 35; Jer. XXXIV 7; Neh. XI 30), halverwege tusschen Jerusalem en Eleutheropolis. Op de grenzen van Dommim, Hebr. Ephes Dammim (vgl. I Par. XI 13), duidt de plek aan, waar tusschen de twee genoemde plaatsen de Philistijnen hun kamp hadden.</note>.</verse>
<verse osisID="1Sam.17.2"> En Saül en de kinderen van Israël kwamen bijeen en trokken naar het dal van den Terebinth<note n="1616">Het dal van den Terebinth (d.i. terpentijnboom) is vermoedelijk het tegenwoordige Wadi-Es Samt.</note> en schaarden zich in slagorde tegenover de Philistijnen.</verse>
<verse osisID="1Sam.17.3"> De Philistijnen nu stonden op het gebergte aan den éénen kant, en Israël stond op het gebergte aan den anderen kant, en het dal lag tusschen hen.</verse>
<verse osisID="1Sam.17.4"> Toen trad uit het leger der Philistijnen een bastaard<note n="1617">Hebr.: isj hab-benaim, ‘een man tusschen beiden’ of ‘een voorvechter’.</note> te voorschijn, met name Goliath, van Geth, zes<note n="1618">De Septuag. heeft vier, wat waarschijnlijker luidt. Volgens deze opgaaf bedroeg de lengte van Goliath nog ruim twee meter.</note> ellebogen en een palm lang.</verse>
<verse osisID="1Sam.17.5"> En een koperen helm op zijn hoofd droeg hij een geschubden kolder, en het gewicht van zijn kolder bedroeg vijf duizend sikkelen aan koper<note n="1619">D.w.z. het metaal alleen had het aangegeven gewicht, ruim 70 kilogr. De nauwkeurige gegevens zijn zeker verzameld op de wapenrusting zelf, die als zegeteeken bewaard bleef.</note>.</verse> 
<verse osisID="1Sam.17.6"> Ook droeg hij koperen scheenplaten aan de beenen, en een koperen schild dekte zijne schouders.</verse>
<verse osisID="1Sam.17.7"> En de schacht van zijne speer was als een weversboom, en de spits zelf zijner speer woog zeshonderd sikkelen aan ijzer, en zijn wapendrager ging voor hem uit.</verse>
<verse osisID="1Sam.17.8"> En hij stond en riep de legerscharen van Israël toe en zeide hun: Waarom zijt gij gekomen aangegord ten strijd? Ben ik niet de Philistijn en gij de dienstknechten van Saül? Kiest een man uit ulieden en laat hem afkomen tot een tweegevecht<note n="1620">Als ‘de Philistijn’ (grondtekst), d.w.z. als de voorvechter der Philistijnen, daagt Goliath ‘Saül's dienstknechten’ uit, een voorvechter uit hun midden tegenover hem te stellen. Onnoodiger wijze, zoo meent de reus, staan zij allen gewapend in het veld.</note>.</verse>
<verse osisID="1Sam.17.9"> Indien hij den strijd met mij kan bestaan en mij verslaat, dan zullen wij uwe dienstknechten zijn; maar indien ik overwin en hem versla, dan zult gij dienstknechten zijn en ons dienen.</verse>
<verse osisID="1Sam.17.10"> Voorts zeide de Philistijn: Ik tart heden de legerscharen van Israël; geeft mij eenen man, en hij ga met mij een tweegevecht aan.</verse>
<verse osisID="1Sam.17.11"> Toen nu Saül en al de Israëlieten deze woorden van den Philistijn hoorden, werden zij vervaard en vreesden zeer<note n="1621">Naar den oorspronkelijken Septuaginta-tekst (zie XVI noot 1), in het vervolg door Sept. A aan te duiden, gaat het verhaal zonder stoornis voort met v. 32 (zie de noot daarop): ‘Maar David zeide tot Saül...’ Blijkens XVI 21 volg. toch bevond zich David als wapendrager bij Saül. - In de volgende aanteekeningen worden de verdedigers van den langeren tekst met LI, die van den korteren met Kk. aangeduid.</note>.</verse>
<verse osisID="1Sam.17.12"> David nu was de zoon van den Ephrateër, van Bethlehem in Juda, van wien boven de rede was<note n="1622">Zelfs in sommige Hebreeuwsche handschriften komen v. 12-31 niet voor. In de Sixtijnsche uitgave zijn zij van asterisken voorzien. Kk. vinden het bevreemdend, dat met v. 12 de geschiedenis van David als opnieuw begint, en hier opnieuw en opzettelijk over diens afkomst en familie alles herhaald wordt wat te voren reeds ter loops gezegd is. Zij zien daarom in v. 12 het begin van een oorspronkelijk, zelfstandig verhaal, dat in den gewijden tekst gekomen daarmede kunstmatig, maar ongeschikt verbonden werd. Het voornaamwoord, dat in den grondtekst achter Ephrateër staat, in de Vulgaat weergegeven door van wien boven de rede was, wordt op zoodanige wijze als hier nooit in de Schrift gebruikt.</note>, die Isaï heette, acht zonen had en ten tijde van Saül een oud man was en hoogbejaard onder de mannen.</verse> 
<verse osisID="1Sam.17.13"> En zijne drie oudste zonen waren Saül in den strijd gevolgd. Zijne drie zonen nu, die ten strijde getrokken waren, heetten: de eerstgeborene Eliab en de tweede Abinadab en de derde Samma,</verse>
<verse osisID="1Sam.17.14"> en David was de jongste. Toen dan de drie oudsten Saül gevolgd waren,</verse>
<verse osisID="1Sam.17.15"> ging David heen en keerde van Saül terug, om de kudde van zijn vader te Bethlehem te weiden<note n="1623">Blijkbaar slaat v. 15 op XVI 21, waar verhaald werd, dat Saül David bij zich hield. Kk. achten daarom het vers ingelascht in het oorspronkelijk zelfstandige verhaal, ten einde dit met XVI 21 in overeenstemming te brengen. Van LI. betwisten sommigen, dat de Vulgaat den juisten zin van v. 15 weergeeft. Zij nemen aan, dat het in XVII verhaalde plaats vond vóór hetgeen in XVI bericht wordt, dat dus David bij het uitbreken van den oorlog nog niet aan het hof gekomen was, en verstaan de woorden van den grondtekst: ‘en David ging en kwam van bij Saül’ in dien zin, dat hij na het vertrek zijner broeders naar Saül's leger heen en weer ging tusschen het huis zijns vaders en het kamp van Saül. Kk. meenen wel niet ten onrechte, dat zulk een uitlegging den tekst geweld aandoet. Zie verder v. 55-58 met de aanteekeningen.</note>.</verse>
<verse osisID="1Sam.17.16"> En de Philistijn trad 's morgens en 's avonds te voorschijn en stelde zich op, veertig dagen lang<note n="1624">Veertig kan den zin hebben van: een zeker (onbepaald) getal. Kk. herinneren aan v. 11, waar van die veertig of verscheidene dagen geen sprake is.</note>.</verse>
<verse osisID="1Sam.17.17"> Eens zeide Isaï tot zijn zoon David: Neem voor uwe broeders een ephi geroosterd en deze tien brooden en ga naar de legerplaats tot uwe broeders</verse>
<verse osisID="1Sam.17.18"> en geef deze tien stukken kaas aan den overste over duizend, en ga naar uwe broeders zien, of zij welvarend zijn, en zie, bij wie zij gerangschikt zijn<note n="1625">Naar het Hebr.: ‘en breng van hen een onderpand’, wat vermoedelijk zeggen wil een of ander, wellicht te voren afgesproken teeken of bewijs van hun welstand.</note>.</verse>
<verse osisID="1Sam.17.19"> Saül nu en zij<note n="1626">David's broeders.</note> en al de kinderen van Israël waren in het dal van den Terebinth aan het krijgvoeren tegen de Philistijnen.</verse>
<verse osisID="1Sam.17.20"> David maakte zich dan 's morgens op en droeg de zorg voor de kudde aan een wachter over en ging met zijn last<note n="1627">Hebr.: ‘en hij laadde op (te weten op zijn ezel) en ging heen’.</note> heen, gelijk zijn vader Isaï hem bevolen had, en kwam aan de plaats Magala en bij het leger, dat uitgerukt ten strijde het krijgsgeschreeuw had aangeheven.</verse>
<verse osisID="1Sam.17.21"> Israël toch had zich in slagorde geschaard, maar ook de Philistijnen hielden zich tegenover hen strijdvaardig<note n="1628">Naar den grondtekst: ‘20b. en toen hij bij den legerwal kwam, schreeuwden de in de slagorde uitgerukte troepen ten strijde, 21. en Israël en de Philistijnen schaarden slagorde tegen slagorde’.</note>.</verse>
<verse osisID="1Sam.17.22"> Toen liet David het goed, dat hij had medegebracht, achter onder de hand van den oppasser bij de pakken en liep naar het strijdveld en vroeg of het alles welging met zijne broeders.</verse>
<verse osisID="1Sam.17.23"> En terwijl hij nog met hen sprak, verscheen die bastaard, Goliath met name, de Philistijn van Geth<note n="1629">Kk. wijzen er op, dat naam en afkomst van den voorvechter hier voluit genoemd worden, alsof zij niet reeds in v. 4 vermeld waren, volgens hen een nieuw bewijs, dat v. 12-31 ingelascht zijn. In den grondtekst ontbreekt ook de bepaling die.</note>, en trad uit het kamp der Philistijnen naar voren. En toen hij dezelfde woorden<note n="1630">Volgens Kk. stonden hier in het oorspronkelijk zelfstandige verhaal Goliath's uitdagende woorden, welke men met het oog op v. 8 schrapte en door deze verwijzing daarheen verving.</note> sprak, hoorde het David.</verse>
<verse osisID="1Sam.17.24"> En alle Israëlieten namen op het zien van den man de vlucht voor hem en waren zeer bevreesd.</verse>
<verse osisID="1Sam.17.25"> En iemand van Israël zeide<note n="1631">Wellicht een door Saül uitgezonden omroeper.</note>: Hebt gij dien man gezien, die daar optreedt? 't Is immers om Israël te beschimpen, dat hij optreedt. De koning zal daarom den man, die hem verslaat, met groote schatten verrijken en hem zijne dochter geven en het huis zijns vaders van schatting ontheffen in Israël.</verse>
<verse osisID="1Sam.17.26"> Toen sprak David tot de mannen, die bij hem stonden, en zeide: Wat zal men den man geven, die dezen Philistijn verslaat en de schande van Israël wegneemt<note n="1632">David's navraag verraadt, dat hij de uitgeloofde belooning hoopt te kunnen verdienen en zoodoende Saül's schoonzoon te worden. Kk. achten dit strijdig met XVIII 20-27, waar Saül David zijne dochter aanbiedt zonder dat deze het verlangt.</note>? Wie is toch die onbesneden Philistijn, dat hij de slagorde tart van den levenden God?</verse> 
<verse osisID="1Sam.17.27"> Hierop herhaalde hem het volk dezelfde verzekering, zeggende: Dat zal men den man geven, die hem verslaat.</verse>
<verse osisID="1Sam.17.28"> Toen nu, terwijl hij met de anderen sprak, zijn oudste broeder Eliab dit hoorde, ontstak hij in toorn tegen David en zeide: Waartoe zijt gij gekomen en waarom hebt gij dat troepje schapen in de woestijn verlaten? Ik ken uw overmoed en de boosheid uws harten; 't is immers om naar den strijd te zien, dat gij zijt hier gekomen.</verse>
<verse osisID="1Sam.17.29"> En David zeide: Wat heb ik gedaan? Is het dan geen woord<note n="1633">D.w.z. Is het soms geen zaak van gewicht?</note>?</verse>
<verse osisID="1Sam.17.30"> Hiermede wendde hij zich een weinig van hem af tot een ander<note n="1634">Men kan het Hebr. ook vertalen: ‘tot een andere groep’ of ‘post’.</note> en zeide hetzelfde. En het volk gaf hem hetzelfde antwoord als te voren.</verse>
<verse osisID="1Sam.17.31"> Maar de woorden, welke David gesproken had, werden gehoord en aan Saül overgebracht.</verse>
<verse osisID="1Sam.17.32"> En toen hij tot hem was geleid, zeide hij hem: Dat aan niemand om zijnentwil het hart ontzinke<note n="1635">Als Saül's wapendrager was David zeker met zijn meester uitgetogen in den krijg. Naar Sept. A sluit zich dus v. 32 zeer goed als volgt bij v. 11 aan: ‘Maar David sprak tot Saul: Moge mijnen heer het hart niet ontzinken’.</note>. Ik, uw dienaar, zal gaan en strijden met den Philistijn.</verse>
<verse osisID="1Sam.17.33"> Maar Saül zeide tot David: Onmogelijk kunt gij dien Philistijn het hoofd bieden en met hem strijden; want gij zijt een knaap, maar hij is een krijgsman van jongs af<note n="1636">De tegenstelling tot een krijgsman van jongs af eischt, dat knaap worde verstaan in den zin van een nog minder geoefende. Kk. merken op, dat Saül aan David zeker eenige vragen zou gesteld hebben, zoo hij hem thans voor het eerst zag; zie v. 55.</note>.</verse>
<verse osisID="1Sam.17.34"> Hierop zeide David tot Saül: Uw dienaar hoedde de kudde zijns vaders<note n="1637">Naar den grondtekst: ‘Herder was uw dienaar voor zijn vader bij de schapen’. Wel terecht beweren Kk., dat dit was in David's mond niet past, zoo hij eerst juist zijne kudde verlaten had en enkel om zijne broeders te bezoeken. Al de werkwoorden van v. 34b en 35 hebben in den grondtekst den vorm van den voltooiden tijd om aan te duiden, dat hier sprake is van regelmatig zich herhaald hebbende gebeurtenissen. Ook het lidwoord voor leeuw en beer duidt dit aan.</note> en de leeuw of de beer kwam en roofde een ram midden uit de kudde;</verse> 
<verse osisID="1Sam.17.35"> en ik zette ze achterna en sloeg ze en rukte het hun uit den muil, en zij keerden zich tegen mij, dan greep ik ze bij den strot en worgde ze en sloeg ze dood<note n="1638">Naar het Hebr.: ‘en sloeg en doodde hem’, te weten den leeuw of den beer.</note>.</verse>
<verse osisID="1Sam.17.36"> Want zoowel den leeuw als den beer heb ik, uw dienaar, verslagen; daarom zal het den Philistijn, dien onbesnedene, als een van hen vergaan. Nu zal ik gaan en de schande des volks wegnemen; want wie is die onbesneden Philistijn, dat hij het waagt het leger van den levenden God te beschimpen<note n="1639">In den grondtekst leest men de zinsnede: ‘Nu zal ik.... Philistijn’ niet. Zij viel daar blijkbaar uit.</note>?</verse>
<verse osisID="1Sam.17.37"> Voorts zeide David: De Heer, die mij ontrukte aan den klauw van den leeuw en aan den klauw van den beer, Hij zal mij redden uit de hand van dezen Philistijn. Toen zeide Saül tot David: Ga, en de Heer zij met u.</verse>
<verse osisID="1Sam.17.38"> En Saül stak David in zijne kleederen en zette hem een koperen helm op het hoofd en deed hem een kolder aan<note n="1640">Naar de Septuag.: ‘En Saül deed David een mandyan aan en een koperen helm op zijn hoofd’. Het Hebr. woord, door de Vulgaat met vestimenta, door de Septuag. met mandyan, dat van Perzischen oorsprong is en gewoonlijk ‘mantel’ beteekent, weergegeven, is een meervoud dat gewoonlijk ‘tapijt’ beduidt. Waar het in de beteekenis van kleedingstuk gebezigd wordt, is steeds sprake van een kleedingstuk van krijgslieden of krijgsoversten; zie b.v. IV 12, XVIII 4; Judic. III 16. Vermoedelijk beteekent het dus wapenrok, d.i. een dik en stijf wambuis, dat bij de zwaar gewapenden van Israël, dat geen smeden had (zie de noot op XIII 19), het metalen pantser van andere volken zal vervangen hebben. De in de Septuag. niet voorkomende zin: ‘en deed hem een kolder aan’ schijnt dus wel een toevoegsel van iemand, die de beteekenis van het voor wapenrok gebezigde Hebr. woord niet vatte. Ter gunste van de lezing der Septuag. een (niet zijn) mandyan (wapenrok) pleit, dat de wapenrok van den reusachtigen Saül voor David zeker te groot was.</note>.</verse>
<verse osisID="1Sam.17.39"> Als nu David zich over zijne kleederen met diens zwaard omgord had, nam hij de proef, of hij in de rusting kon gaan; want hij was het niet gewoon. En David zeide tot Saül: Zoo kan ik niet voort, omdat ik geen oefening heb. Hij legde ze dus af<note n="1641">Diens zwaard. Uit den grondtekst blijkt niet, of men ‘diens’ of ‘zijn’ (eigen) zwaard moet vertalen. Evenwel is het laatste waarschijnlijker. Als wapendrager van Saül was David geen eigenlijk krijgsman en had hij geene wapenrusting, maar vermoedelijk wel een zwaard. Naar v. 45 (‘gij treedt mij te gemoet met zwaard....’) doet vermoeden, gordde hij na aflegging der vreemde kleeding het zwaard niet weder aan.</note>.</verse>
<verse osisID="1Sam.17.40"> En hij nam zijnen stok, dien hij altijd bij zich had, en zocht zich vijf zeer gladde steenen uit de beek op en deed ze in de herderstasch, welke hij droeg, en nam den slinger in de hand en trad op den Philistijn toe<note n="1642">Schoon zegt S. Augustinus: ‘In de beste wapenrusting begeerde David ten strijde te gaan, sterk, niet door zich zelf, maar door God, gewapend niet zoozeer met ijzer als met geloof’. In tegenstelling met David legt Saül ook hier weder gebrek aan vertrouwen aan den dag doordat hij den jongen held een zwaren wapenrok wil aantrekken.</note>.</verse>
<verse osisID="1Sam.17.41"> De Philistijn nu kwam aangestapt en ging op David af, en zijn wapendrager vóór hem<note n="1643">Dit vers ontbreekt in de Septuag.</note>.</verse>
<verse osisID="1Sam.17.42"> En toen de Philistijn naar David keek en hem in het oog kreeg, verachtte hij hem; want hij was een jonge man, blozend en schoon van voorkomen<note n="1644">David straalde nog in den vollen glans der jeugd. Daarom minachtte hem de reus.</note>.</verse>
<verse osisID="1Sam.17.43"> En de Philistijn zeide tot David: Ben ik dan een hond, dat gij met een stok op mij afkomt<note n="1645">Naar de Septuag. viel hier uit: ‘En David antwoordde: Neen, slechter dan een hond’.</note>? En de Philistijn verwenschte David bij zijne goden.</verse>
<verse osisID="1Sam.17.44"> En hij zeide tot David: Kom op tot mij! dan zal ik uw vleesch aan de vogelen des hemels en de wilde dieren der aarde prijsgeven.</verse>
<verse osisID="1Sam.17.45"> Maar David zeide tot den Philistijn: Gij treedt mij te gemoet met zwaard en speer en schild; ik echter, ik treed u te gemoet in den naam van den Heer der heerscharen, den God van Israël's slagorden, welke gij beschimpt hebt.</verse>
<verse osisID="1Sam.17.46"> En heden levert u de Heer in mijne hand; en ik zal u verslaan en u het hoofd afhouwen, en de lijken van de legerscharen<note n="1646">Septuag.: ‘en uw lijk en de lijken van de legerscharen’ ...</note> der Philistijnen heden prijsgeven aan de vogelen des hemels en de wilde dieren der aarde, opdat de gansche aarde erkenne, dat een God in Israël is,</verse>
<verse osisID="1Sam.17.47"> en deze gansche vergadering leere inzien, dat door zwaard noch speer de Heer redding geeft; want Zijner is de krijg<note n="1647">D.w.z. God geeft de zegepraal aan wien Hij wil.</note>, en Hij zal u in onze handen leveren.</verse>
<verse osisID="1Sam.17.48"> Toen nu de Philistijn zich opmaakte en voortschrijdend op David afging, spoedde zich David en snelde ten strijd, den Philistijn te gemoet.</verse>
<verse osisID="1Sam.17.49"> En hij stak zijne hand in de tasch en greep er een steen uit en met den slinger dien slingerend wierp hij en trof den Philistijn in het voorhoofd. En de steen drong in diens voorhoofd<note n="1648">Septuag. ‘Door den helm in zijn voorhoofd’.</note>, en hij plofte op zijn aangezicht ter aarde.</verse>
<verse osisID="1Sam.17.50"> Zoo won het David op den Philistijn met slinger en steen, en hij trof en doodde den Philistijn. En daar David geen zwaard in de hand had<note n="1649">De Septuag.: heeft v. 50 niet. Het schijnt ook niet oorspronkelijk. Het eerste gedeelte toch is een opmerking, welke het verhaal in het oogenblik van hoogste spanning onderbreekt, het tweede kan wel gemist worden.</note>,</verse>
<verse osisID="1Sam.17.51"> liep hij ijlings toe en ging op den Philisteër staan en greep diens zwaard en trok het uit zijne scheede en doodde hem en hieuw hem het hoofd af<note n="1650">Diens zwaard. Het Hebr. kan ook vertaald worden met zijn zwaard; zie evenwel noot 27. En trok het uit zijne scheede staat niet in de Septuag. En doodde hem is geenszins, naar sommigen meenen, overbodig. Eerst doorsteekt David den nog levenden reus en houwt hem dan het hoofd af, om het als zegeteeken mede te nemen.</note>. Toen nu de Philistijnen zagen, dat hun held dood was, gingen zij op de vlucht.</verse>
<verse osisID="1Sam.17.52"> En de mannen van Israël en Juda maakten zich op en hieven een krijgsgeschreeuw aan en zetten de Philistijnen achterna, totdat zij kwamen in de vallei en tot de poorten van Accaron; en er vielen van de Philistijnen verslagenen op den weg van Saraïm en tot bij Geth en tot bij Accaron<note n="1651">Voor totdat zij kwamen in de vallei (Hebr. gaj) naar de Septuag. te lezen: ‘tot aan den ingang van Geth’. Bij Saraïm (zie Jos. XV 36) bereikte men vermoedelijk van het slagveld den weg, die naar het land der Philistijnen leidde. Maar het is niet zeer waarschijnlijk, dat die geheele weg tot Geth en Accaron toe met lijken bezaaid zou zijn geweest. Men kan het laatste zindeel ook vertalen: ‘en de verslagenen der Philistijnen lagen zelfs in den weg (doorgang) der poorten van Geth en Accaron’. Zoo waren de Israëlieten bijna die steden binnengedrongen.</note>.</verse> 
<verse osisID="1Sam.17.53"> En teruggekeerd, nadat zij de Philistijnen vervolgd hadden, vielen de kinderen van Israël op hunne legerplaats aan.</verse>
<verse osisID="1Sam.17.54"> En David nam het hoofd van den Philistijn en droeg het naar Jerusalem, maar zijne wapenen legde hij in zijne tent neder<note n="1652">Daar Jerusalem toen nog in de handen der Jebusieten was, schijnt die naam een schrijffout. Het vermoeden schijnt wel gegrond, dat daarvoor Cariathiarim te lezen is, hetwelk in oud-Hebreeuwsch schrift veel op Jerusalem gelijkt. Gelijk de Philistijnen later Saül's lijk ophingen aan de muren van Bethsan (zie XXXI 8-10), waar de talrijke van Egypte naar Damascus trekkende reizigers het moesten zien, zoo hing David het hoofd van Goliath als een voorbijgaand zegeteeken op in het wegens de nabijheid van het heiligdom druk bezochte Cariathiarim. Met niet minder grond valt te gissen, dat David het blijvend zegeteeken, Goliath's wapenrusting, niet bracht in zijne tent, maar in de tent, d.i. in den tabernakel der ark. De schrijffout beʼohelo voor beʼohel ontstond door verdubbeling van de volgende letter. Voor deze hem kenmerkende daad van vroomheid en dankbaarheid zou David zich in een benard oogenblik beloond zien. Zie XXI 8-9.</note>.</verse>
<verse osisID="1Sam.17.55"> Ten tijde nu dat Saül David den Philistijn te gemoet zag gaan<note n="1653">In Sept. A, waar evenals wederom in sommige Hebreeuwsche handschriften XVII 55 - XVIII 6a niet voorkomt, zet het verhaal zich ongedwongen voort met XVIII 6b.</note>, had hij tot Abner, zijn legeroverste, gezegd: Van welk geslacht is die jongeling afkomstig, Abner? En Abner had gezegd: Zoo waar als gij leeft, koning, ik weet het niet.</verse>
<verse osisID="1Sam.17.56"> Hierop zeide de koning: Vraag gij dan eens, wiens zoon die jongeling is.</verse>
<verse osisID="1Sam.17.57"> Toen nu David van het verslaan van den Philistijn terugkeerde, haalde hem Abner en bracht hem, het hoofd van den Philistijn in de hand, voor Saül.</verse>
<verse osisID="1Sam.17.58"> Toen zeide Saül tot hem: Van welke afkomst zijt gij, mijn jongeling? En David zeide: Zoon van uw dienaar Isaï, den Bethlehemiet, ben ik<note n="1654">De zoon van Isaï, blijkens XVI 21-23 hoveling en wapendrager, zelfs lieveling van Saül geworden, is hier naar den natuurlijken zin van v. 55-57 voor denzelfden Saül een onbekende. Van LI. nemen daarom de ouderen aan, dat Saül aan eene voorbijgaande zinsverbijstering leed, of dat de uitwendige verschijning van David zich zeer veranderd had. De nieuweren verwerpen terecht zulke gissingen als willekeurig en trachten de moeilijkheid op te lossen op de in noot 9 reeds aangeduide wijze. Volgens hen kwam David eerst na zijne overwinning op Goliath, en wel spoedig daarna, aan Saul's hof. Kk. achten zulk eene afwijking van de natuurlijke volgorde der gebeurtenissen strijdig met den hoogst geregelden loop van het verhaal, die overal elders valt waar te nemen. Buitendien ontkennen zij, dat de hovelingen van Saül den zoon van Isaï, nadat deze Goliath verslagen had, zoo aan den koning zouden hebben aanbevolen gelijk zij dit volgens XVI 15-18 deden, te weten als een aan dezen geheel onbekende.</note>.</verse>
</chapter>
<chapter osisID="1Sam.18"> 
<title>Hoofdstuk XVIII.</title>
<p>Jonathas wordt David's vriend en sluit met hem een verbond (v. 1-4). De lof aan David gebracht wekt den naijver van Saül, die hem tracht te dooden (v. 5-12). Saül's klimmende naijver en achterdocht. Hij belooft zijn oudste dochter aan David, maar geeft haar aan een ander (v. 17-19). Ziende, dat zijne andere dochter, Michol, David lief heeft, biedt hij hem die aan en bedingt tot bruidschat het verslaan van tweehonderd Philistijnen, in de hoop, dat David bij die onderneming zal omkomen (v. 20-25). David voldoet aan de gestelde voorwaarde en verkrijgt Michol tot vrouw; toch wordt Saül hem steeds vijandiger (v. 26-30).</p>
<verse osisID="1Sam.18.1"> En het geschiedde, toen hij zijn gesprek met Saül geëindigd had, dat het hart van Jonathas zich verkleefd gevoelde aan het hart van David; en Jonathas kreeg hem lief als zich zelf<note n="1655">Blijkens XIX 1 deelt Saül onbeschroomd aan Jonathas zijn booze plannen tegen David mede. Dat zoude hij, naar Kk. wel terecht meenen, niet gedaan hebben, zoo er reeds nu innige vriendschap tusschen Jonathas en David ware ontstaan en zich op zoo ondubbelzinnige wijze hadde geuit als hier v. 1-4 wordt verhaald.</note>.</verse>
<verse osisID="1Sam.18.2"> En Saül nam hem te dien dage bij zich en liet hem niet naar zijns vaders huis terugkeeren<note n="1656">Dit vers verwijst naar XVII 15. Kk. achten het gelijk dit ingelascht ter verbinding van het nieuwe met het oude verhaal.</note>.</verse>
<verse osisID="1Sam.18.3"> David en Jonathas nu sloten een verbond, want deze had hem lief als zich zelf.</verse>
<verse osisID="1Sam.18.4"> Daarom ontdeed zich Jonathas van den rok, welken hij aan had, en gaf dien aan David, desgelijks zijne andere kleederen<note n="1657">Vermoedelijk te lezen: ‘zijn wapenrok’. Vgl. de noot op XVII 38.</note> en zelfs zijn zwaard en zijn boog, ook zelfs zijn gordel.</verse>
<verse osisID="1Sam.18.5"> En David trok uit tot alle onderneming, voor welke Saül hem ook uitzond, en hij hield zich kloek. En Saül stelde hem over het krijgsvolk aan<note n="1658">Kk. zien hier tegenspraak met v. 13, volgens hetwelk Saül eerst later uit vrees voor David dezen tot aanvoerder maakt.</note>, en hij was een lieveling in het oog van het gansche volk en het meest in het oog van Saül's dienaren.</verse>
<verse osisID="1Sam.18.6"> Toen nu David, na den Philistijn verslagen te hebben, terugkeerde, trokken de vrouwen uit alle steden van Israël zingend en in reien dansend koning Saül te gemoet met jubelpauken en rinkelbellen<note n="1659">Naar Sept. A luidt v. 6 in geregelde aansluiting aan XVII 54: ‘En de vrouwen trokken in reien David te gemoet uit alle steden van Israël met pauken (en) met gejubel en met triangels’. Dit geschiedde blijkbaar terstond bij den terugkeer van het zegevierende leger; vgl. Judic. XI 34.</note>.</verse>
<verse osisID="1Sam.18.7"> En de vrouwen zongen bij haar speeltuig en zeiden: Verslagen heeft er Saül duizend en David tien duizend<note n="1660">Volgens den grondtekst: ‘Saül sloeg zijne duizend, maar David zijne tien duizend’, zeker het refrein van een langer zegelied.</note>.</verse>
<verse osisID="1Sam.18.8"> Daarover ontstak Saül in hevigen toorn, en dat woord was kwaad in zijne oogen, en hij zeide: Zij hebben er aan David tien duizend gegeven en aan mij duizend. Wat ontbreekt er hem dan alleen het koningschap<note n="1661">Naar een verbeterde lezing van het Hebr.: ‘Maar nog heb ik, voorwaar, de heerschappij’.</note>?</verse>
<verse osisID="1Sam.18.9"> Met kwade oogen zag daarom Saül David van dien dag en in het vervolg aan<note n="1662">De grooter eer aan David gegeven wekt ijverzucht en vrees bij den toch reeds achterdochtigen en zwaarmoedigen koning. Het eerste en meest natuurlijke gevolg daarvan is, dat hij den jongen held van zijn hof verwijdert, door hem tot legeroverste te maken. Naar Sept. A sluiten zich daarom v. 12a en 13b goed aan bij v. 8: ‘En Saül werd bevreesd voor David en verwijderde hem van zich....’</note>.</verse>
<verse osisID="1Sam.18.10"> En den tweeden dag daarna overviel de kwade geest van God Saül, en hij profeteerde<note n="1663">Profeteerde beteekent hier blijkbaar: sloeg onbegrijpelijke taal uit, raasde. Het schijnt opvallend, dat het Hebr. woord alleen hier in dien zin gebezigd wordt; doch Saül's toestand geleek eenigzins op dien van profeten in geestverrukking, hoewel de oorzaak, hier de kwade geest, daar de Geest Gods, geheel verschillend was; vgl. XIX 20-24.</note> te midden van zijn huis. Toen tokkelde David, gelijk alle dagen, zijn speeltuig met de hand, terwijl Saül eene lans hield.</verse>
<verse osisID="1Sam.18.11"> En hij slingerde ze, meenend, dat hij David aan den muur kon steken; maar David ontweek voor hem ten tweeden male<note n="1664">Grondtekst en andere vertalingen lezen: ‘tweemaal’. Daar blijkens v. 18 volg. de verhouding tusschen Saül en David, althans in schijn, nog goed is, houden Kk. het voor niet zeer waarschijnlijk, dat de koning reeds nu een aanslag op het leven van David zou hebben gedaan.</note>.</verse> 
<verse osisID="1Sam.18.12"> En Saül werd bevreesd voor David, omdat de Heer met dezen was en van hem was geweken.</verse>
<verse osisID="1Sam.18.13"> Daarom verwijderde Saül hem van zich en stelde hem tot overste over duizend man aan; zoo ging deze ten aanschouwen van het volk uit en in<note n="1665">Naar het Hebr.: ‘hij trok in en uit voor de manschappen’. Dat is ook de zin van v. 16b.</note>.</verse>
<verse osisID="1Sam.18.14"> Ook ging David in zijn handel en wandel met kloekheid te werk, en de Heer was met hem.</verse>
<verse osisID="1Sam.18.15"> Saül zag dus, dat hij buitengemeen verstandig was, en begon voor hem beducht te worden.</verse>
<verse osisID="1Sam.18.16"> Maar geheel Israël en Juda had David lief, omdat hij te hunnen aanschouwen uit- en inging<note n="1666">Saül's maatregel heeft dus het tegendeel ten gevolge van hetgeen er mede bedoeld was. Meer en meer krijgt het gansche volk David lief. Daarom sluit zich zeer natuurlijk aan hetgeen in Sept. A volgt (v. 20): ‘En Michol, Saül's dochter, werd verliefd op David’. Zoo kunnen naar Kk. v. 17-19 wegblijven zonder eenige gaping te veroorzaken.</note>.</verse>
<verse osisID="1Sam.18.17"> Saül nu zeide tot David: Ziehier mijne oudste dochter Merob; haar zal ik u tot huisvrouw geven; betoon u slechts een dapper man en voer de oorlogen des Heeren. Saül echter dacht en zeide: Niet mijne hand kome op hem, maar laat de hand der Philistijnen op hem komen.</verse>
<verse osisID="1Sam.18.18"> Maar David zeide tot Saül: Wie ben ik en wat is mijn leven<note n="1667">Naar eene verbeterde lezing van het Hebr.: ‘Wie ben ik, en wat is, zoo waar de Heer leeft, de familie mijns vaders....’</note> of het geslacht mijns vaders in Israël, dat ik de schoonzoon des konings zou worden?</verse>
<verse osisID="1Sam.18.19"> Maar toen de tijd kwam, dat Saül's dochter Merob aan David moest gegeven worden, werd zij als vrouw gegeven aan Hadriël, den Molathiet<note n="1668">Molathiet, Hebr. ‘Mecholathiet’, waarschijnlijk: ‘van Abelmehula’, vgl. Judic. VII 23; III Reg. IV 12, XIX 16. De vijf zonen uit het huwelijk van Hadriël en Merob werden door de Gabaonieten gedood, zie II Reg. XXI 8. Kk. wijzen op volgende moeilijkheden als door v. 17-19 veroorzaakt: Schoon David de hem toegezegde Mereb niet krijgt, gaat hij toch v. 26 weer terstond in op Saül's voorstel, als deze hem Michol belooft. Alhoewel hij volgens v. 17 reeds met 's konings dochter Merob verloofd geweest was, wijst hij toch v. 23 de mogelijkheid van een huwelijk met hare zuster ver van zich af. Bij de eerste aanbieding van eene dochter des konings ware dit begrijpelijk geweest; bij de tweede is het dit niet meer.</note>.</verse> 
<verse osisID="1Sam.18.20"> Maar Michol, de andere<note n="1669">Dit andere staat alleen in de Vulgaat. Zie noot 12.</note> dochter van Saül, vatte liefde op voor David. En het werd medegedeeld aan Saül en het stond hem wel aan.</verse>
<verse osisID="1Sam.18.21"> En Saül zeide: Ik zal haar aan hem geven, opdat zij hem ten valstrik worde, en de hand der Philistijnen over hem kome<note n="1670">Naar de Septuag.: ‘en de hand der Philistijnen was op Saül’, d.w.z. Saül was met de Philistijnen in oorlog. De volzin bereidt Saül's plan, om David in den krijg te doen omkomen, voor.</note>. En Saül sprak tot David: Op twee voorwaarden zult gij heden mijn schoonzoon wezen<note n="1671">Naar den grondtekst. ‘En Saül zeide tot David ten tweeden male: Gij zult nu mijn schoonzoon worden’. Ook in dezen vorm is v. 21 b zinstorend; het staat dan ook niet in de Septuag.</note>.</verse>
<verse osisID="1Sam.18.22"> En Saül beval aan zijne dienaren: Spreekt buiten mij om met David en zegt: Zie, de koning heeft behagen in u, en al zijne dienaren hebben u lief. Tracht dan 's konings schoonzoon te worden.</verse>
<verse osisID="1Sam.18.23"> En de dienaren van Saül brachten al die woorden David ter oore. Maar David zeide: Schijnt het u een kleinigheid, 's konings schoonzoon te worden? Ik ben toch slechts een arm en gering man<note n="1672">En dus niet in staat een bruidschat te geven als voor een koningsdochter past.</note>.</verse>
<verse osisID="1Sam.18.24"> En Saül's dienaren brachten dit weer over, zeggende: Zoo en zoo heeft David gesproken.</verse>
<verse osisID="1Sam.18.25"> Hierop zeide Saül: Spreekt aldus tot David: De koning heeft geen bruidschat van noode dan alleen honderd voorhuiden van Philistijnen, opdat er wraak genomen worde op 's konings vijanden. Saül's gedachte echter was het, David over te leveren in de handen der Philistijnen.</verse>
<verse osisID="1Sam.18.26"> Toen nu zijne dienaren aan David de woorden hadden overgebracht, welke Saül gesproken had, stond de zaak David wel aan, om schoonzoon des konings te worden.</verse>
<verse osisID="1Sam.18.27"> En na weinige dagen maakte David zich op en ging heen met de mannen, die onder hem stonden. En hij versloeg van de Philistijnen tweehonderd<note n="1673">De Septuag. heeft honderd; welke de oorspronkelijke lezing is, valt niet uit te maken, ook niet met behulp van II Reg. III 14.</note> man en bracht hunne voorhuiden mede en telde ze den koning voor<note n="1674">Deze zinsnede leest men niet in de Septuag.</note>, om zijn schoonzoon te worden. Daarom gaf hem Saül zijne dochter Michol tot vrouw.</verse>
<verse osisID="1Sam.18.28"> En Saül zag en bemerkte, dat de Heer met David was. En Michol, Saül's dochter, had hem lief<note n="1675">Naar de Septuag.: ‘en dat het gansche huis Israël hem liefhad’, een meer gegronde reden voor Saül's beduchtheid (v. 29) dan de liefde van Michol.</note>.</verse>
<verse osisID="1Sam.18.29"> Daardoor werd Saül nog meer voor David bevreesd en<note n="1676">Het volgende tot XIX 1 is het vijfde van de in Sept. A niet voorkomende stukken. Kk. achten ook dit, zoo niet storend, dan toch overbodig. Aan v. 29a sluit zich XIX 1 (zie de noot) zeer passend aan. - De vraag, hoe het langer verhaal ontstond naast het kortere, valt niet met zekerheid te beantwoorden. Katholieke schriftverklaarders van naam gissen, dat de vijf in Sept. A. niet voorkomende stukken oorspronkelijk deel uitmaakten van een met eene stichtelijke bedoeling geschreven boekje, waarin de gegevens, welke de Boeken Samuel over David's jeugd en opkomst bevatten, met een vrije voorstelling verder waren uitgesponnen. Van dat geschriftje werden die gedeelten, welker inhoud ten opzichte van de Boeken Samuel nieuw was, na het ontstaan der Septuag. op den rand van een of meer afschriften dier boeken geschreven, kwamen van daar in den tekst en werden toen kunstmatig daarmede verbonden.</note> werd Saül David vijandig alle dagen.</verse>
<verse osisID="1Sam.18.30"> De vorsten nu der Philistijnen trokken uit. En van het begin van hun veldtocht hield David zich kloeker dan al de dienaren van Saül. Zoo werd zijn naam zeer vermaard.</verse>
</chapter>
<chapter osisID="1Sam.19"> 
<title>Hoofdstuk XIX.</title>
<p>Saül beveelt aan zijne hovelingen en aan Jonathas, David te dooden, wat Jonathas aan dezen overbrengt, op zich nemend om Saül tot andere gedachten te brengen. Hierin slagend roept hij David aan het hof terug (v. 1-7). In een nieuwen Philistijnschen krijg wint David nieuwen roem, wat Saül zoo verbolgen maakt, dat hij hem tracht te doorsteken. David echter ontwijkt (v. 8-10). Saül's poging om David in zijn huis gevangen te laten nemen en te dooden wordt door Michol verijdeld, die zich daarover weet te verontschuldigen (v. 11-17). Tot driemaal toe zendt Saül boden naar de profetenschool van Samuel te Rama, waarheen David gevlucht was; maar de boden, door geestverrukking aangegrepen, kunnen het bevel niet volvoeren. Eindelijk zelf zich daarheen spoedend gaat het Saül even als zijnen boden (v. 18-24).</p>
<verse osisID="1Sam.19.1"> En Saül zeide tot zijn zoon Jonathas en tot al zijne dienaren, dat zij David zouden ombrengen<note n="1677">Naar den grondtekst: ‘En Saül sprak... tot al zijne dienaren, David om te brengen’. Nu hij ziet, dat David meer en meer de lieveling van het volk wordt, laat Saül het masker vallen en besluit, hem openlijk uit den weg te ruimen. Over dat plan spreekt hij in zijn staatsraad, waarin ook Jonathas zitting had.</note>. Maar Jonathas, de zoon van Saül, had David zeer lief<note n="1678">Wat Saül blijkbaar niet wist.</note>.</verse>
<verse osisID="1Sam.19.2"> En Jonathas deelde het aan David mede en zeide: Mijn vader Saül zoekt u te dooden. Neem u dus, bid ik u, morgen in acht en verberg u en houd u schuil<note n="1679">In plaats van 's anderen daags als gewoonlijk aan het hof te komen, moet David naar den raad van zijn vriend zich verschuilen.</note>.</verse>
<verse osisID="1Sam.19.3"> Dan zal ik naar buiten gaan en bij mijn vader blijven staan op het veld, waar gij u bevindt<note n="1680">Om aan zijn vriend terstond den uitslag van zijn onderhoud met Saül te kunnen mededeelen, wil hij dezen in de nabijheid van David's schuilplaats brengen.</note>, en ik zal over u tot mijn vader spreken, en ik zal u alles overbrengen wat ik waarnemen zal.</verse>
<verse osisID="1Sam.19.4"> Jonathas deed dan voor David een goed woord bij zijn vader Saül en zeide tot hem: Bezondig u, o koning, niet aan uwen dienaar David, want hij heeft zich niet aan u bezondigd, en zijne daden zijn u tot groot voordeel.</verse>
<verse osisID="1Sam.19.5"> Hij toch heeft zijn leven op het spel gezet en den Philistijn verslagen, en de Heer verschafte groot heil aan gansch Israël. Gij hebt het gezien en u verheugd<note n="1681">Naar de Septuag. is gansch Israël onderwerp van dezen zin. Zoo wijst Jonathas er zeer geschikt op, dat David de lieveling van het volk geworden is.</note>. Waarom</verse> 
<verse osisID="1Sam.19.1">dan zoudt gij u aan onschuldig bloed bezondigen, door David, die vrij van schuld is, te dooden?</verse>
<verse osisID="1Sam.19.6"> Als Saül dat nu hoorde, kwam hij door het woord van Jonathas tot bedaren en zwoer: Zoo waar de Heer leeft, hij zal niet ter dood gebracht worden.</verse>
<verse osisID="1Sam.19.7"> Toen ontbood Jonathas David en deelde hem al deze woorden mede. Daarop bracht Jonathas David bij Saül, voor wien hij verkeerde als gisteren en eergisteren<note n="1682">D.i. voorheen.</note>.</verse>
<verse osisID="1Sam.19.8"> Opnieuw intusschen brak de oorlog uit, en David trok uit en streed tegen de Philistijnen en richtte eene groote slachting onder hen aan, en zij gingen voor hem op de vlucht.</verse>
<verse osisID="1Sam.19.9"> En de booze geest van den Heer kwam op Saül. En deze zat in zijn huis met de speer in de hand, terwijl David het speeltuig tokkelde.</verse>
<verse osisID="1Sam.19.10"> Toen trachtte Saül David met de speer aan den muur te steken, maar David week uit voor Saül; de speer nu kwam zonder wonde te veroorzaken in den muur terecht. En David vluchtte en ontkwam in dien nacht<note n="1683">In dien nacht behoort volgens de Septuag. bij v. 11.</note>.</verse>
<verse osisID="1Sam.19.11"> Saül zond daarom zijne trawanten naar het huis van David, om hem in het oog te houden<note n="1684">Om de ingangen van het huis te bewaken. Aan een omsingeling van het huis behoeft en behoort men (zie v. 12) niet te denken.</note> en hem 's morgens te dooden. Maar Michol, David's vrouw, deelde het hem mede en zeide: Indien gij u van nacht niet in veiligheid brengt, zijt gij morgen een lijk.</verse>
<verse osisID="1Sam.19.12"> Zij liet hem dan door een venster naar beneden. En hij ging heen en vluchtte en ontkwam.</verse>
<verse osisID="1Sam.19.13"> En Michol nam het beeld en legde het op het bed en vleide een vlokkig geitevel aan het hoofdeinde en dekte het met kleederen toe<note n="1685">Het beeld, Hebr.: ‘de Therapim’ (zie Gen. XXXI 19 en Judic. XVII 4-5), had blijkbaar de grootte en gedaante van een mensch. Zeker valt uit de omstandigheid, dat de schrijver, zonder op eenige wijze zijne bevreemding te uiten, van de aanwezigheid van zulk een beeld in David's huis melding maakt, af te leiden, dat de Therapim toen in de huizen der Israëlieten geen zeldzaamheid waren, niet echter, dat hij (de schrijver) of David het houden en gebruiken dier beelden goedkeurden en vereenigbaar achtten met het gebod en den dienst van den waren God. De schrijver laat elders (zie VII 3, XII 10, XV 23 (zie de noot aldaar), XXVIII 7-25) zijn afkeer van alle afgoderij en bijgeloof duidelijk genoeg blijken, en dat ook David van zulk een afkeer vervuld was, kan niet betwijfeld worden; zie II Reg. V 8 met de betreffende noot. Hij zal dus of in het bijgeloovig bedrijf van Michol hebben moeten berusten, of, wat geenszins onwaarschijnlijk is, er niet van geweten hebben. Uit Gen. XXXI 19 en 32 blijkt, dat ook Jacob niet wist, dat Rachel in het bezit was van de Therapim haars vaders, en Michol kon zonder veel moeite in het voor de vrouwen afgezonderd gedeelte van het huis haar Therapim voor haar man verborgen houden. Naar het schijnt, heeft men zoowel in het hier als in het Gen. XXXI verhaalde eene uiting van vooral vrouwelijk bijgeloof te zien, dat bijzonder hardnekkig, maar, schoon zondig en afkeurenswaardig, toch niet van dien aard is, dat het den waren godsdienst uitsluit. Geheel ten onrechte dus wijzen de modernen op de aanwezigheid der Therapim in het huis van David als op een openbaring van den godsdienst van Israël in zijn meest oorspronkelijken vorm, waarbij zij ook nog vergeten, dat de vereering der Therapim blijkens Gen. XXXI niet van Israëlietischen oorsprong is. En vleide een vlokkig geitevel aan het hoofdeinde. Naar het Hebr. vermoedelijk te lezen; ‘en deed een gevlecht (weefsel, doek) van geitenhaar aan (om) zijn boveneinde’. De verschillende tot dusverre gegeven vertalingen en verklaringen dezer plaats treffen wel niet het juiste. Naar allen schijn sloeg Michol om kop en hals van het beeld een dikken doek, ten einde ze aan het oog der trawanten te onttrekken en dezen tevens te doen gelooven, dat de vermeende David erg ziek was en zweeten moest. Met kleederen, Hebr.: ‘met de deken’.</note>.</verse> 
<verse osisID="1Sam.19.14"> Saül zond nu lijfwachten om David op te lichten, maar zij ontvingen ten antwoord, dat hij ziek was.</verse>
<verse osisID="1Sam.19.15"> En wederom zond Saül boden, om naar David te zien, met de lastgeving: Haalt hem op het bed hierheen, opdat hij gedood worde.</verse>
<verse osisID="1Sam.19.16"> En toen de boden binnen kwamen, werd op het bed het beeld gevonden met een geitevel aan het hoofdeinde.</verse>
<verse osisID="1Sam.19.17"> Toen zeide Saül tot Michol: Waarom hebt gij mij zoo misleid en mijnen vijand laten gaan, zoodat hij ontkwam? En Michol antwoordde aan Saül: Omdat hij zelf tot mij zeide: Laat mij naar beneden, anders vermoord ik u<note n="1686">Mogelijk sprak Michol de waarheid, mogelijk ook gebruikte zij een noodleugen.</note>.</verse>
<verse osisID="1Sam.19.18"> En David vluchtte en ontkwam en begaf zich naar Samuel te Ramatha en verhaalde hem alles wat Saül hem gedaan had. En zij gin- gen heen, hij en Samuel, en namen hun intrek te Najoth<note n="1687">Najoth beteekent volgens sommigen ‘woningen’, te weten de woningen der tot een gemeenschappelijk leven vereenigde profetenleerlingen, wat door anderen wordt betwijfeld of betwist. Volgens hen was het de naam van een plek te of bij Rama, waarvan de oorsprong ons onbekend is.</note>.</verse>
<verse osisID="1Sam.19.19"> En men boodschapte het aan Saül en zeide: Zie, David is te Najoth in Ramatha.</verse>
<verse osisID="1Sam.19.20"> Saül zond daarom gerechtsdienaren uit om David gevangen te nemen. Maar toen dezen de schare van profeten zagen<note n="1688">Zie de noot op X 5.</note>, profeteerend, en Samuel aan hun hoofd, kwam de Geest des Heeren ook op hen, en sloegen ook zij aan het profeteeren<note n="1689">D.w.z. ook zij namen deel aan de luide gebeden en lofprijzingen.</note>.</verse>
<verse osisID="1Sam.19.21"> En toen men dit aan Saül deed weten, zond hij nog andere boden; maar ook dezen profeteerden. En nogmaals, voor den derden keer, zond Saül boden, maar ook dezen profeteerden. En in toorn ontstoken</verse>
<verse osisID="1Sam.19.22"> snelde Saül zelf naar Ramatha, en hij kwam bij der grooten put, welke te Socho is<note n="1690">Uit dit geheele verhaal blijkt, dat Saül's woonplaats, Gabaon, niet ver van Rama lag. De groote put of vijver is vermoedelijk de II Reg. II 13 genoemde vijver van Gabaon. Te Socho, Hebr, te Seechoe, wat de Septuag. weergeeft met in het Sephi; dit laatste wijst op de Hebr. lezing bas-sjephi, d.i. ‘op de (kale) hoogte’.</note>, en vroeg en zeide: Waar zijn Samuel en David? En men zeide hem: Zie, zij zijn te Najoth in Ramatha.</verse>
<verse osisID="1Sam.19.23"> Zoo begaf hij zich naar Najoth in Ramatha, maar ook over hem kwam de Geest des Heeren, en al voortgaande wandelde hij en profeteerde, totdat hij te Najoth in Ramatha kwam.</verse>
<verse osisID="1Sam.19.24"> En ook hij wierp zijne kleederen af en profeteerde met de anderen voor het aangezicht van Samuel dien ganschen dag en nacht en viel ongekleed<note n="1691">D.i. zonder opperkleed, dat de profeten bij het profeteeren aflegden.</note> neder. Daarom ging ook het spreekwoord uit<note n="1692">Vgl. X 12: ‘en het werd tot een spreekwoord’. Hier echter heeft de grondtekst: ‘daarom zeide men’, d.i. men paste het bekende spreekwoord toe.</note>: Ook Saül onder de profeten?</verse>
</chapter>
<chapter osisID="1Sam.20"> 
<title>Hoofdstuk XX.</title>
<p>In eene geheime samenkomst met Jonathas overtuigt David dezen van Saül's kwade gezindheid (v. 1-3). Jonathas belooft aan zijn vriend, op de door dezen voorgestelde wijze de stemming zijns vaders te toetsen en hem door een bepaald sein in te lichten. Tevens vernieuwen en bevestigen de twee hunne onderlinge vriendschap (v. 4-23). Nadat het aan Jonathas gebleken is, dat zijn vader vast besloten heeft David te dooden (v. 24-34), geeft hij aan dezen het afgesproken sein, die nu uit zijn schuilhoek komt en na een roerend afscheid van zijn vriend de vlucht neemt (v. 35-43).</p>
<verse osisID="1Sam.20.1"> En David vlood van Najoth, dat te Ramatha is, en kwam en sprak voor het aangezicht van Jonathas<note n="1693">Wat in de gegeven omstandigheden een waagstuk was. Jonathas toch woonde aan het hof. Gelijk ook het vervolg doet vermoeden, had deze ontmoeting in den nacht plaats. Ten gevolge van veel tekstbederf levert het verhaal dier ontmoeting talrijke moeilijkheden op, echter niet wat den algemeenen zin betreft.</note>: Wat heb ik gedaan, wat is mijne schuld en wat mijne zonde tegen uw vader, dat hij mij naar het leven staat?</verse>
<verse osisID="1Sam.20.2"> En deze zeide tot hem: Dat zij verre! Gij zult niet sterven. Mijn vader toch zal niets doen, groot noch klein, zonder het mij vooraf te openbaren. Zal dan mijn vader alleen deze zaak voor mij geheim houden? Dat is zeker niet het geval<note n="1694">Overtuigd, dat zijn vader zijn gewelddadigheden tegen David in zinsverbijstering gepleegd had, hoopt Jonathas, dat hij thans, tot bedaren gekomen, niets ernstigs tegen zijn vriend zal ondernemen zonder het hem te zeggen.</note>.</verse>
<verse osisID="1Sam.20.3"> En wederom zwoer hij aan David. Maar deze hernam<note n="1695">Naar de Septuag.: ‘En David antwoordde aan Jonathas en zeide’, wat beter in het zinverband past.</note>: Uw vader weet te goed, dat ik gunst in uwe oogen gevonden heb. En hij zal zeggen: Jonathas mag dit niet weten, opdat hij zich niet bedroeve<note n="1696">Naar eene verbeterde lezing van het Hebr.: ‘opdat hij aan David geen raad geve’.</note>. In waarheid! zoo waar de Heer leeft en gij zelf leeft, er is, om zoo te spreken, slechts ééne schrede tusschen mij en den dood.</verse>
<verse osisID="1Sam.20.4"> Toen zeide Jonathas tot David: Al wat gij mij zegt zal ik voor u doen.</verse>
<verse osisID="1Sam.20.5"> Hierop zeide David tot Jonathas: Zie, het is morgen Nieuwe- maandag; en naar gewoonte pleeg ik naast den koning te zitten om te eten<note n="1697">Naar de Septuag. is de zin: ‘en ik zal niet komen aanzitten bij den maaltijd’. Blijkens v. 25 was David althans op feestdagen met Jonathas en Abner 's konings vaste dischgenoot. Nu zal hij op den feestdag van morgen wegblijven, zoowel uit voorzichtigheid als om Jonathas gelegenheid te geven de gezindheid zijns vaders uit te vorschen.</note>. Doch laat mij heengaan, opdat ik mij op het veld verschuile tot den avond van den derden dag<note n="1698">De Septuag. heeft enkel: ‘tot den avond’, d.i. tot morgenavond. Van den derden dag, waarvoor de grondtekst eene taalkundig bedenkelijke uitdrukking heeft, schijnt een toevoegsel van iemand, wien het was opgevallen, dat David zich feitelijk tot den avond van den derden dag schuil hield. Dezelfde ‘verbeterende’ hand bracht naar allen schijn ook v. 13 en v. 19-20 door soortgelijke toevoegsels in het ongereede.</note>.</verse>
<verse osisID="1Sam.20.6"> Als uw vader ter zijde blikkend naar mij vraagt, zoo antwoord hem: David vroeg mij verlof, om ijlings naar zijne vaderstad Bethlehem te gaan, omdat daar de feestelijke slachtoffers voor al zijne stamgenooten plaats hebben<note n="1699">Bij bepaalde gelegenheden vereenigden zich de leden van een en hetzelfde geslacht tot het opdragen van een ‘slachtoffer’ d.w.z. tot het houden van een offermaal, dat destijds een heilig karakter had. De feestelijke, d.i. de ‘jaarlijksche’ (Hebr.), slachtoffers doen vermoeden, dat de nieuwe maan, waarvan v. 5 sprake is, die was van het begin van het jaar. David kon derhalve zijn afwezigheid goed verontschuldigen door den koning te laten zeggen, dat hij de nieuwejaarsfeesten van zijn geslacht te Bethlehem was gaan bijwonen.</note>.</verse>
<verse osisID="1Sam.20.7"> Zegt hij: Het is goed - zoo zal uw dienaar vrede hebben; maar als hij in toorn ontsteekt, houd u dan overtuigd, dat zijne kwaadheid ten top gestegen is.</verse>
<verse osisID="1Sam.20.8"> Betoon dan goedertierenheid aan uw dienaar; want gij liet mij, uwen dienaar, een verbond des Heeren<note n="1700">Een onder plechtigen eed gesloten verbond.</note> met u sluiten. Is er intusschen eenige schuld op mij, dood gij mij dan, maar voor uwen vader breng mij niet.</verse>
<verse osisID="1Sam.20.9"> En Jonathas zeide: Verre zij dit van u. Het kan toch niet zijn, dat ik, zoo ik zeker weet, dat mijns vaders kwaadheid tegen u ten top gestegen is, het u niet zou laten weten.</verse>
<verse osisID="1Sam.20.10"> Toen antwoordde David aan Jonathas: Wie zal het mij mededeelen, indien uw vader u mogelijk een hard antwoord over mij geeft?</verse>
<verse osisID="1Sam.20.11"> En Jonathas zeide tot David: Kom, laat ons naar buiten gaan, het veld in<note n="1701">Het gesprek afbrekend leidt Jonathas zijn vriend naar buiten, ten einde hem onder den prachtigen sterrenhemel als voor Gods aanschijn eene plechtige belofte te laten afleggen.</note>. Nadat zij nu samen naar buiten gegaan waren, het veld in,</verse>
<verse osisID="1Sam.20.12"> zeide Jonathas tot David: Heer, God van Israël<note n="1702">De zin van het Hebr. is: ‘Zoo waar Jahwe, de God van Israël, is’. De Septuag. heeft: ‘De Heer, de God van Israël, weet’.</note>! indien ik morgen of overmorgen<note n="1703">De lezing der Septuag. doet vermoeden, dat of overmorgen een toevoegsel is. Zie noot 6.</note> de stemming van mijn vader uitvorsch, en deze gunstig voor David is, en ik u niet dadelijk bericht zend, om het u te openbaren,</verse>
<verse osisID="1Sam.20.13"> dan moge de Heer dit aan Jonathas doen, en dat er nog bijvoegen<note n="1704">Vgl. III 17 en Ruth I 17, waar hetzelfde eedsformulier voorafgaat aan de verzekering, waarop het slaat. Sommigen vertalen daarom den grondtekst aldus: ‘Indien ik thans de stemming van mijn vader uitvorsch en bevind, dat zij goed is tegen David, zal ik u dan niet dadelijk bericht geven en het u openbaren? 13. Dit moge de Heer aan Jonathas doen en dat er nog bijvoegen: Zoo het mijn vader behaagt het kwaad over u te brengen, ik zal het u openbaren....’</note>. Indien echter mijns vaders verstoordheid op u voortduurt, dan zal ik het aan uw oor openbaren en u wegzenden, opdat gij in vrede gaat. En de Heer zij met u, gelijk Hij met mijn vader geweest is.</verse>
<verse osisID="1Sam.20.14"> Moogt gij, indien ik dan nog leef, de goedertierenheid des Heeren aan mij bewijzen, maar indien ik gestorven ben,</verse>
<verse osisID="1Sam.20.15"> uwe goedertierenheid niet aan mijn huis onttrekken tot in eeuwigheid<note n="1705">De zin van v. 14-16, in het algemeen niet raadselachtig, is, wat de bijzonderheden betreft, niet met zekerheid te bepalen wegens de onzekere beteekenis van het hier dikwerf voorkomende Hebr. partikeltje lo (‘niet’). In afwijking van de Vulgaat meenen velen v. 14 en 15 a beter aldus te kunnen vertalen: ‘En zult gij niet, zoo ik nog leef (te weten, wanneer gij op den troon komt), toonen jegens mij de goedertierenheid des Heeren, dat ik niet sterve, en niet afsnijden uwe goedheid van mijn huis voor altijd?’ De goedertierenheid des Heeren is groote goedertierenheid, welke op die van God gelijkt.</note>, wanneer de Heer de vijanden van David al te gader verdelgt van den aardbodem. Moge de Heer Jonathas wegrukken uit zijn huis en wraak nemen aan David's vijanden<note n="1706">Naar de Vulgaat nauwelijks voor uitlegging vatbaar en ook in den grondtekst moeilijk te verstaan, schijnt v. 15 in de Septuag. nog het best te zijn bewaard. In aansluiting aan de vertaling van 15 a, in de vorige noot gegeven, vervolgt de Septuag., gedeeltelijk naar het Hebr. gewijzigd: ‘En zoo de Heer afsnijdt de vijanden van David, een ieder van het aanschijn der aarde, dan zal de naam van Jonathas niet worden afgesneden van het huis van David, en moge de Heer wraak oefenen aan David's vijanden’. Zoo David, naar Jonathas voorziet, koning geworden, overeenkomstig Oostersch gebruik zijne vijanden zal verdelgen (zie III Reg. XV 29; XVI 11; IV Reg X 6, XI 1), dan moge hij, dat is de wensch van zijn vriend, zijne vriendschap indachtig zijn en zijn huis sparen. Voor zoodanige edelmoedigheid moge dan de Heer David beloonen door wraak te oefenen op zijne vijanden. Deze zin van v. 14-16 vindt steun in XXIV 22: ‘Zweer mij nu bij den Heer, dat gij niet zult afsnijden na mij mijn zaad noch verdelgen mijnen naam van mijns vaders huis’. Dat David zich hield aan het gegeven woord, wordt II Reg. IX 1 uitdrukkelijk vermeld.</note>.</verse> 
<verse osisID="1Sam.20.16"> Jonathas sloot dan een verbond met het huis van David, en de Heer nam wraak aan de vijanden van David.</verse>
<verse osisID="1Sam.20.17"> En Jonathas bezwoer David nog meer bij zijne liefde voor hem, want hij had hem lief als zich zelf<note n="1707">In verschillende handschriften der Septuag. komt v. 16 niet voor. Naar den grondtekst schijnt de zin van de tweede helft, dat (volgens Jonathas wensch) de Heer wraak mocht nemen aan de vijanden van David. Vermoedelijk ontstond het vers door dubbelschrijving van v. 15b. Te oordeelen naar de Septuag. is de oorspronkelijke zin van v. 17: ‘En Jonathas zwoer opnieuw aan David, dat hij hem liefhad als zijne ziel’. Zoo besluit en rechtvaardigt hij zijne bede met eene vernieuwde en plechtige betuiging van zijn vriendschap voor David.</note>.</verse>
<verse osisID="1Sam.20.18"> Voorts zeide Jonathas tot hem; Morgen is het Nieuwemaandag, en men zal naar u vragen.</verse>
<verse osisID="1Sam.20.19"> Men zal toch naar uwe plaats vragen tot overmorgen. Ga dan fluks heen en begeef u naar de plaats, waar gij u verschuilen moet op den dag, dat men werken mag, en zet u neder bij den steen, die Ezel heet<note n="1708">Tot overmorgen komt niet voor in de Syrische en in de Arabische vertaling, naar het schijnt, te recht (zie noot 6). Want ook Jonathas kon niet vermoeden, dat zijn vader niet reeds op den eersten dag naar de reden van David's afwezigheid zou vragen. Hetgeen volgt zal dan ook in den grondtekst oorspronkelijk wel ongeveer als volgt hebben geluid: ‘Begeef u fluks naar de plaats, waar gij u schuil hieldt den eersten keer’ (zie XIX 3-6) of, naar de Syrische vertaling zegt, ‘gisteren’. Op den dag, dat men werken mag is vrije vertaling van het Hebr. bejom ham-maʽasjeh (woordelijk: ‘op den dag der handeling’), eene niet met zekerheid te herstellen verkeerde lezing. Den steen, die Ezel heet. Hebr.: haeben-ha-ezel. Ha-ezel, naar het gevoelen van alle deskundigen eene niets zeggende uitdrukking, schijnt volgens IV 1 verschreven uit ha-ʽezer. De hier zoowel als daar voorkomende herhaling van het lidwoord (bij eigennamen niet ongebruikelijk) maakt het zoo goed als zeker, dat bij de gelijkheid van het eerste en de gelijkenis van het tweede naamwoord zoo daar als hier dezelfde plaatsbepaling bedoeld is. ‘De steen der Hulpe’ bevond zich in de nabijheid van Gabaon. Zie IV noot 8 en VII noot 13.</note>.</verse>
<verse osisID="1Sam.20.20"> Dan zal ik drie pijlen langs hem schieten en ze werpen als oefende ik mij om het wit te treffen.</verse>
<verse osisID="1Sam.20.21"> En ik zal ook een jongen sturen en hem gelasten: Ga en haal mij de pijlen.</verse>
<verse osisID="1Sam.20.22"> Zeg ik dan den jongen: Zie, de pijlen zijn naderbij dan gij, raap ze op, - kom dan naar mij toe; want dan hebt gij vrede en niets te duchten, zoo waar de Heer leeft! Spreek ik echter aldus tot den jongen: Zie, de pijlen zijn verder af dan gij - ga dan in vrede; want dan zendt de Heer u weg.</verse> 
<verse osisID="1Sam.20.23"> En ten opzichte van hetgeen ik en gij besproken hebben, zij de Heer tusschen mij en u tot in eeuwigheid<note n="1709">Van de overeenkomst, door de twee vrienden tot in eeuwigheid, d.w.z. ook voor hun nakomelingen gesloten, maakt Jonathas den Heer tot getuige en beschermer.</note>.</verse>
<verse osisID="1Sam.20.24"> David ging zich dan op het veld verschuilen, en het werd Nieuwemaandag en de koning zette zich om te eten.</verse>
<verse osisID="1Sam.20.25"> En toen de koning zijn zetel had ingenomen, welke volgens gewoonte tegen den muur stond, rees Jonathas op, en zette Abner zich naast Saül, en de plaats van David bleef ledig<note n="1710">Voor rees op naar den grondtekst te lezen: ‘ging voor’. Eerst nadat de koning zijne plaats (tegenover de deur) had ingenomen, mochten zijne dischgenooten gaan zitten. Van dezen had natuurlijk Jonathas de eereplaats tegen over den koning; hij ‘ging voor’. Dan volgde Abner, die naast Saül plaats nam. De voor David bestemde zetel tegenover Abner bleef ledig.</note>.</verse>
<verse osisID="1Sam.20.26"> Maar Saül zeide dien dag niets, want hij dacht dat hij bij geval onrein was geworden en zich nog niet gezuiverd had.</verse>
<verse osisID="1Sam.20.27"> En toen de tweede dag na Nieuwemaan was aangebroken, bleef de plaats van David wederom ledig. Toen zeide Saül tot zijn zoon Jonathas: Waarom is de zoon van Isaï noch gisteren noch heden aan tafel gekomen?</verse>
<verse osisID="1Sam.20.28"> Waarop Jonathas aan Saül antwoordde: Hij heeft mij dringend verlof gevraagd om naar Bethlehem te gaan,</verse>
<verse osisID="1Sam.20.29"> en hij zeide: Laat mij gaan; want er wordt een offerfeest gevierd in de stad; een mijner broe- ders<note n="1711">Naar de Septuag.: ‘mijne broeders’, d.i. de leden van mijn geslacht.</note> heeft mij ontboden. Nu dan, als ik gunst in uw oog gevonden heb, ga ik er vlug heen en bezoek mijne broeders. Daarom is hij niet aan 's konings tafel verschenen.</verse>
<verse osisID="1Sam.20.30"> Toen ontstak Saül in toorn tegen Jonathas en zeide hem: Gij, zoon eener manzieke vrouw<note n="1712">Men kan het Hebr. weergeven met: ‘zoon van hardnekkige weerspannigheid’. Velen echter vertalen naar eene gewijzigde lezing: ‘zoon eener ontrouwe deerne’. Mogelijk is het, dat de hartstochtelijke Saül zich zulk een voor Jonathas' moeder onteerend woord liet ontvallen; maar ten onrechte beroept men zich ter gunste van dat gevoelen op het slot van dit vers.</note>, zou ik niet weten dat gij den zoon van Isaï liefhebt tot schande voor u en tot schande uwer onteerde moeder<note n="1713">Woordelijk naar het Hebr.: ‘tot uwe eigen schande en tot schande van de naaktheid uwer moeder’. De woorden bedoelen niet eene beleediging der moeder.</note>?</verse>
<verse osisID="1Sam.20.31"> Want al de dagen lang, dat de zoon van Isaï op den aardbodem in leven blijft, zult gij geen vastheid hebben, en evenmin uw koningschap. Bijgevolg gelast nu en laat hem voor mij brengen; want hij is een kind des doods.</verse>
<verse osisID="1Sam.20.32"> Maar Jonathas antwoordde zijn vader Saül en zeide: Waarom moet hij sterven? Wat heeft hij gedaan?</verse>
<verse osisID="1Sam.20.33"> Toen greep Saül de speer, om hem te dooden. En Jonathas zag in dat het bij zijn vader vast besloten was David om te brengen.</verse>
<verse osisID="1Sam.20.34"> Jonathas stond dan van tafel op in ziedenden toorn en at op den tweeden Nieuwemaandag niet. Want hij was bedroefd over David, omdat zijn vader dien gesmaad had.</verse>
<verse osisID="1Sam.20.35"> En toen de morgen was aangebroken, ging Jonathas het veld in, volgens overeenkomst met David<note n="1714">De grondtekst heeft beter: ‘op den tijd, die voor David bestemd was’.</note>, met een kleinen jongen bij zich.</verse>
<verse osisID="1Sam.20.36"> En hij zeide tot zijn jongen: Ga en haal mij de pijlen, welke ik ga afschieten. En terwijl nu de jongen heenliep, schoot hij een anderen<note n="1715">Dit anderen staat terecht niet in den Hebr. tekst.</note> pijl af over den jongen heen.</verse> 
<verse osisID="1Sam.20.37"> De jongen kwam dan bij de plek van den pijl<note n="1716">D.w.z. in de nabijheid van den pijl.</note>, dien Jonathas had afgeschoten; toen riep deze den jongen na: Zie, daar ligt de pijl, verder voor u uit.</verse>
<verse osisID="1Sam.20.38"> En opnieuw riep Jonathas den jongen achterna en zeide: Haast u! Blijf niet staan! En de jongen van Jonathas raapte de pijlen<note n="1717">Hebr. den pijl.</note> op en bracht ze aan zijn meester,</verse>
<verse osisID="1Sam.20.39"> en hij begreep in het geheel niet, wat er werd afgespeeld; alleen toch Jonathas en David wisten van de zaak.</verse>
<verse osisID="1Sam.20.40"> Toen gaf Jonathas zijne wapenen aan den jongen en zeide hem: Ga heen en breng ze naar de stad.</verse>
<verse osisID="1Sam.20.41"> En toen de jongen was heengegaan, kwam David te voorschijn uit de plaats, welke naar het zuiden<note n="1718">Hebr. me-etsel han-negeb, d.i. ‘van de zuidzijde’, eene niet voldoende plaatsbepaling. Op grond van het noot 16 gezegde zal men, in overeenstemming met de Syrische en Arabische vertaling, moeten lezen: me-etsel haeben, d.i. ‘van de zijde van den steen’, te weten van den Steen der Hulpe.</note> lag en wierp zich met zijn gelaat ter aarde en boog zich drie keeren. En elkander kussende weenden zij samen, maar David het meest<note n="1719">Naar de Septuag. weende niet David het meest, maar weenden beiden ‘tot aan groote voltooiing’, m.a.w. totdat zij geheel waren uitgeweend.</note>.</verse>
<verse osisID="1Sam.20.42"> Toen zeide Jonathas tot David: Ga in vrede. Al wat wij beiden gezworen hebben in den naam des Heeren, toen wij zeiden: De Heer zij tusschen mij en u, en tusschen mijn zaad en uw zaad - blijve in eeuwigheid.</verse>
<verse osisID="1Sam.20.43"> En David maakte zich op en ging zijns weegs, en Jonathas ging de stad in<note n="1720">Zonder voldoende reden houden sommigen v. 40-43 voor eene inlassching. Wel maakt het voorafgaande verhaal, inzonderheid v. 39 b, den indruk, dat de twee vrienden niet voornemens waren nog een laatst afscheid van elkander te nemen. Maar hopend dat zij niet bespied werden, zullen zij toch hebben toegegeven aan den drang des harten. Intusschen waagt David het echter, gelijk uit het volgende blijkt, niet, naar zijn huis te gaan om zich van het voor de vlucht benoodigde te voorzien. Maar vermoedelijk had hij te voren eenige vertrouwde dienaren naar een bepaalde plaats bescheiden, die hem, zoo noodig, op zijne vlucht zouden vergezellen. Zie XXI 2.</note>.</verse>
</chapter>
<chapter osisID="1Sam.21"> 
<title>Hoofdstuk XXI.</title>
<p>David komt te Nobe bij den hoogepriester Achimelech, wien hij, de ware reden zijner komst verbergend, om brood vraagt. Geen ander brood hebbend dan oude toonbrooden, geeft hij hem die, wat door Doëg, een van Saül's dienaren, gezien wordt (v. 1-7). Ook geeft hij hem het zwaard van Goliath, dat in den tabernakel bewaard werd (v. 8, 9). Daarop vlucht David naar den Philistijnschen koning Achis van Geth. Bij diens hovelingen achterdocht wekkend stelt hij zich als krankzinnig aan en ontkomt het gevaar (v. 9-15).</p>
<verse osisID="1Sam.21.1"> David nu kwam te Nobe bij den priester Achimelech. En Achimelech ontstelde over David's komst. En hij zeide hem: Waarom gij alleen en hebt gij niemand bij u<note n="1721">Nobe (Hebr. Nob; Nobe(h) is de Hebreeuwsche vorm voor ‘naar Nob’), blijkens Is. X 32 eene noordelijk van Jerusalem zeer hoog gelegen plaats, van waar men de hoofdstad zien kon, moet zich in de onmiddellijke nabijheid van Gabaon bevonden hebben. Want te Nob gaat David zich voorzien van levensmiddelen en van een zwaard om eerst dan zijne vlucht te beginnen. Uit het volgend verhaal blijkt ontegensprekelijk, dat de hoogte, waarop Nob gelegen was - Nob beteekent ‘hoogte’ - geen andere was dan die van Gabaon-Cariathiarim, in het voorafgaande beurtelings ham-mitspa, hag-gilgal, hag-gibea genoemd. Nob heet XXII 10 ‘de stad der priesters’. Niettemin komt Nob in de Boeken Josüe en Paralipomenon onder de priestersteden niet voor; wel echter Gabaon. Vermoedelijk vestigden zich de Gabaonietische priesters, toen de ark op de bezitting van Abinadab geplaatst was, metterwoon op die bezitting, en werd toen de geheele hoogte met het heiligdom ook Nob genoemd. Bij den priester Achimelech, die XIV 3 (zie noot 2) Achias genoemd wordt. Volgens Marc. II 26 kwam David ten tijde van Abiathar, den hoogepriester, in het huis des Heeren, dat zich dus toen te Nob bevond. Over de door den druk onderscheiden woorden, die bij de andere Evangelisten ontbreken, zie II Reg. VIII 17 met de betreffende aanteekening. En Achimelech ontstelde. Dat een zoo aanzienlijk en hoog geplaatst man als David zonder eenig gevolg in het heiligdom kwam; moest wel bij den hoogepriester bange vermoedens wekken.</note>?</verse>
<verse osisID="1Sam.21.2"> En David zeide tot den priester Achimelech: De koning heeft mij iets opgedragen en gezegd: Niemand mag weten van de zaak, voor welke gij door mij werd uitgezonden, noch wat bevelen ik u gegeven heb. Daarom ook heb ik mijne knechten op die en die plaats bescheiden<note n="1722">Door te gewagen van eene geheime opdracht van Saül bezigde David zeker een noodleugen. Voor het overige schijnt hij overeenkomstig de waarheid te hebben gesproken. Zie XX noot 28.</note>.</verse>
<verse osisID="1Sam.21.3"> Zoo gij nu iets bij de hand hebt, een brood of vijf, geef mij die dan, of wat gij maar vindt.</verse>
<verse osisID="1Sam.21.4"> En de priester antwoordde aan David en zeide hem: Ik heb geen</verse> 
<verse osisID="1Sam.21.1">leekenbrooden bij de hand, maar alleen heilig brood. Zijn de knechten rein, inzonderheid van vrouwen<note n="1723">Het heilig brood, d.i. de toonbrooden, welke volgens v. 6 van vóór den Heer waren weggenomen, sluit allen twijfel uit omtrent de plaats, waar het verhaalde voorviel. Dat Achimelech zich bereid toonde, die toonbrooden, van welke alleen de priesters mochten eten, te geven aan den in nood verkeerenden David, billijkt de Zaligmaker (Matth. XII 7), zich beroepend op Os. VI 6.</note>?</verse>
<verse osisID="1Sam.21.5"> En David antwoordde den priester en zeide hem: Voorwaar, indien er van vrouwen sprake is, wij hebben ons onthouden van gisteren en eergisteren, toen wij op weg gingen, en de vaten der knechten waren rein. Wel is deze reis onrein, maar ook zij zal heden geheiligd worden door de vaten<note n="1724">Letterlijk naar het Hebr.: ‘Ja, vrouwen waren niet bij ons zoo gisteren als eergisteren (d.i. in de laatste dagen, zie Exod. XXI 36), toen ik uitging; en de vaten der jongelingen waren heilig (eigenlijk “heiligheid”), en de weg zelf is onheilig (profaan, ongewijd), doch hij zal heden geheiligd worden door het vat’. Vaten en vat is vertaling van kheli, dat in 't algemeen ‘geraad’ beteekent en waardoor b.v. boven XVII 40 en 49 de ‘herderszak’ van David wordt aangeduid. Het heeft echter nooit de beteekenis van (menschelijk) ‘lichaam’, die men er in onzen tekst aan geven wil. Wij hebben te denken aan de ‘reiszakken’ van David's gezellen. Wanneer wij nu voor wajjihjoe lezen wejahoe en dus in plaats van ‘waren heilig’ vertalen: ‘zullen heilig worden’, dan heben wij den zin: ... ‘en de reiszakken der jongelingen (al zijn zij geen heilig geraad, waarin de toonbrooden behooren geborgen te worden) zullen (door de aanraking van het heilige brood) gewijd worden (vgl. Exod. XXX 29 en Lev. VI 18 met de noten en de daar aangehaalde plaatsen); en al is ook de weg (dien wij met het heilige brood, dat slechts op eene heilige plaats mag wezen, heden zullen bewandelen) onheilig, hij zal heden geheiligd worden door het geraad’ (de door het brood geheiligde reiszakken, die met hun heiligen inhoud over den weg gedragen worden). Zoo ruimt David bij voorbaat de ritueele bezwaren uit den weg, die de priester zou kunnen maken. En daarmede zijn ook de moeilijkheden weggenomen, die de schriftverklaarders tot nu toe onoverkomelijk achtten.</note>.</verse>
<verse osisID="1Sam.21.6"> Zoo gaf hem de priester het geheiligd brood, want er was geen ander brood dan alleen de toonbrooden, die van voor den Heer waren weggenomen, opdat er versche brooden geplaatst werden.</verse>
<verse osisID="1Sam.21.7"> Er bevond zich echter daar te dien dage een man uit de dienstknechten van Saül, binnen in den tabernakel des Heeren<note n="1725">Naar den grondtekst: ‘ingesloten vóór den Heer’, wat vermoedelijk beteekent dat Doëg, hetzij ten gevolge eener gelofte, hetzij om voor eene zonde boete te doen, tijdelijk in het heiligdom toefde.</note>, en hij heette Doëg de Idumeër, de opperste van de herders van Saül.</verse>
<verse osisID="1Sam.21.8"> En David zeide tot Achimelech:</verse> 
<verse osisID="1Sam.21.1">Hebt gij hier wellicht eene speer bij de hand of een zwaard? Want ik heb mijn zwaard en mijne wapenen niet medegenomen, omdat het woord des konings tot spoed dreef.</verse>
<verse osisID="1Sam.21.9"> En de priester zeide: Ziehier, het zwaard van Goliath den Philistijn, dien gij in het dal van den Terebint verslagen hebt, is daar in een omhulsel achter den ephod. Wilt gij dat medenemen, neem het, want er is hier geen ander dan dit. En David zeide: Zoo is er geen tweede, geef het mij<note n="1726">Vgl. XVII noot 36. In zijn nood neemt David vol vertrouwen het zwaard van Goliath terug, dat hij na de overwinning van den reus dankbaar den Heer had toegewijd. Voor achter den ephod zal men denkelijk moeten lezen: ‘achter de ark’ (aron). Ephod en aron zijn ook XIV 18 en III Reg. II 26 met elkander verwisseld, en het klinkt waarschijnlijker, dat het zegeteeken achter de ark was opgehangen dan onder den ephod verborgen. Aan de aanwezigheid van de ark valt na al het voorafgaande geen oogenblik te twijfelen.</note>.</verse>
<verse osisID="1Sam.21.10"> Te dien dage maakte dan David zich op en vlood voor Saül en kwam bij Achis, den koning van Geth<note n="1727">In het grootste levensgevaar verkeerend zag David voor het oogenblik geen andere uitkomst dan de vlucht naar het land van den vijand. Dat hij niet dacht aan landverraad leert het vervolg. Achis is een echte Philistijnsche naam, die in een oud-Egyptisch opschrift is teruggevonden als een eigennaam uit het land Kefto, het oorspronkelijke vaderland der Philistijnen (zie Judic. XIII noot 1). In dat opschrift luidt de naam ongeveer Ekasjo, overeenkomende met de Assyrische schrijving Ikausu en met die der Septuagint Agehous, zoodat de oorspronkelijke Hebreeuwsche schrijfwijze Ekoosj zal geweest zijn.</note>.</verse>
<verse osisID="1Sam.21.11"> En de dienaren van Achis zeiden tot hem bij het zien van David: Is deze niet David, de koning des lands<note n="1728">De dienaren van Achis zien terstond in den vluchteling een man, dien zij tegen het vijandig Israël hopen te kunnen gebruiken. Met overdrijving noemen zij hem ‘den koning van het land’, d.i. van Israël, tenzij de tekst oorspronkelijk luidde: ‘Is deze niet David, de dienaar van Saül, den koning des lands?’</note>? Zongen zij niet hem ter eere bij beurtzang, zeggende: Verslagen heeft Saül er duizend en David tien duizend<note n="1729">Vgl. XVIII 7.</note>?</verse>
<verse osisID="1Sam.21.12"> En David nam deze woorden ter harte en hij werd zeer bevreesd voor Achis, den koning van Geth<note n="1730">Over de gehoorde woorden nadenkend begint David te duchten dat Achis hem of zal willen dooden of tegen zijn eigen volk en koning gebruiken. Hij kan daarom hier niet blijven. Rekenend met dien zekeren eerbied, dien men in de oudheid ten opzichte van krankzinnigen koesterde, gedraagt hij zich als een waanzinnige, zoodat men hem vrij laat heengaan.</note>.</verse> 
<verse osisID="1Sam.21.13"> Daarom veranderde hij zijn aangezicht vóór hen en strompelde onder hunne handen en trommelde op de deuren der poort en liet zijn speeksel in den baard loopen.</verse>
<verse osisID="1Sam.21.14"> Toen zeide Achis tot zijne dienaren: Daar ziet gij een waanzinnig mensch. Waarom brengt gij dien bij mij?</verse>
<verse osisID="1Sam.21.15"> Hebben wij gebrek aan razenden, dat gij dezen hier gebracht hebt om te razen in mijne tegenwoordigheid? Moet deze in mijn huis komen?</verse>
</chapter>
<chapter osisID="1Sam.22">
<title>Hoofdstuk XXII.</title>
<p>David vlucht naar de spelonk Odollam, waar zich omstreeks vierhonderd mannen bij hem aansluiten, en stelt zijne ouders onder de bescherming van den koning van Moab; maar weldra vestigt hij zich op raad van den profeet Gad in het bergwoud Haret van Juda (v. 1-5). Saül verwijt zijn hovelingen dat zij met David heulen, waarop Doëg verhaalt wat de hoogepriester te Nobe voor David gedaan heeft (v. 6-11). De priesters van Nobe ontbiedend beschuldigt Saül hen van verraad en beveelt ondanks hun tegenspraak aan zijn trawanten, hen te dooden. Terwijl de anderen weigeren, volvoert Doëg het vonnis, waarop de bewoners van Nobe verdelgd worden (v. 12-19). Alleen Abiathar, de zoon van den hoogepriester, ontkomt en vlucht naar David, die hem troost en bij zich houdt (v. 20-23).</p>
<verse osisID="1Sam.22.1"> David nu ging van daar heen en vluchtte naar de spelonk Odollam. En toen zijne broeders en het gansche huis zijns vaders dat hoorden, kwamen zij daar tot hem af<note n="1731">Met de spelonk, of naar een verbeterde lezing van het Hebr. de bergvesting Odollam, is niet de spelonk van dien naam bedoeld, welke zich blijkens II Reg. XXIII 13 en I Par. XI 15 in de nabijheid van Bethlehem bevond, maar de Gen. XXXVIII 1 volg. vermelde Chanaänietische koningstad Odollam. Naar Jos. XII 15 en XV 35 lag zij in de Sjephela, aan den voet van het gebergte van Juda tusschen Jerimoth en Socho; vermoedelijk is zij te vereenzelvigen met het tegenwoordige dorp Aid-el-Ma. Door Josue veroverd behoorde zij aan den stam Juda, zoo lang deze machtig genoeg was, om zich in haar bezit te handhaven. Thans was zij, naar het schijnt, in de handen der Philistijnen, zoodat David, die haar later met Israël vereenigde, daar nu veilig was.</note>.</verse>
<verse osisID="1Sam.22.2"> Ook kwamen daar tot hem allen, die in benarde omstandigheden verkeerden en onder schulden gebukt gingen en verbitterd van hart waren; en hij werd hun hoofdman. Zoo waren bij hem ongeveer vierhonderd man<note n="1732">En onder schulden gebukt gingen, naar het Hebr.: ‘en alle man, die een schuldeischer had, te weten een hardvochtig schuldeischer, die de leden van het gezin van zijn schuldenaar als slaven wilde verkoopen; vgl. IV Reg. IV I; Matth. XVIII 25. Verbitterd van hart, d.i. misnoegd, vermoedelijk over Saül's regeeringsbeleid. David verkeerde thans in dezelfde omstandigheden als voorheen Jephte (Judic. XI 3). Onder de vluchtelingen bevonden zich blijkens II Reg. XXIII mannen van naam en groote krijgshelden. David werd hun aanvoerder, niet om Saül te beoorlogen, maar om zoo hen als zich zelf tegen diens aanslagen te beveiligen.</note>.</verse>
<verse osisID="1Sam.22.3"> En van daar ging David naar Maspha, dat in Moab is, en zeide tot den koning van Moab: Laat, bid ik, mijn vader en mijne moeder bij ulieden blijven, totdat ik weet wat God over mij beschikt<note n="1733">Maspha (Hebr. Mitspeh) in Moab, van elders onbekend, was wellicht eene bergvesting op de grens van Israël en Moab. Dat David juist als afstammeling van Ruth, de Moabietische, bij den koning van Moab een toevluchtsoord voor zijne ouders zou hebben gevonden, schijnt een niet zeer gegrond vermoeden.</note>.</verse>
<verse osisID="1Sam.22.4"> En hij liet ze onder de hoede van den koning van Moab, bij wien ze bleven al de dagen, dat David in de vesting was.</verse>
<verse osisID="1Sam.22.5"> Maar de profeet Gad zeide tot David<note n="1734">De profeet Gad, hier voor het eerst genoemd (verder II Reg. XXIV 11; I Par. XXI 9), heeft volgens I Par. XXIX 29 een geschrift nagelaten, waaruit vermoedelijk deze en andere bijzonderheden van David's leven zijn geput; vgl. de Inleiding. Door Gad vernam deze wat de Heer, althans voorloopig, over hem beschikt had (v. 3). Blijkens het slot van v. 4 moet David vrij lang te Odollam getoefd hebben. Toen hij van daar vertrok naar het land Juda, d.w.z. naar dat gedeelte van Juda, waar de Philistijnen niet meester waren, haalde hij zijne ouders, van welke verder niet gewaagd wordt, zeker uit Moab terug.</note>: Blijf niet in de vesting, ga heen en vertrek naar het land Juda. En David ging heen en kwam in het bergwoud Haret<note n="1735">Hebr. Jaʽar Hareth. Dit kan in zijn geheel een eigennaam zijn, of vertaald worden als in de Vulgaat, of, naar de Septuag. te oordeelen, verschreven zijn uit ʽir Tsereth, d.i. de stad Sereth, zie I Par. IV 7.</note>.</verse>
<verse osisID="1Sam.22.6"> En Saül vernam dat David zich vertoond had met de mannen, die bij hem waren. Terwijl nu Saül te Gabaä toefde en onder het geboomte zat, dat te Rama is, zijne speer in de hand houdend, en terwijl al zijne dienaren om hem heen stonden<note n="1736">Voor zich vertoond had heeft de grondtekst: ‘bekend geworden was’, wat geen behoorlijken zin geeft. De lezing der Vulgaat beantwoordt aan die van de Arabische vertaling. Nu Saül verneemt dat David met zijne mannen zich in het door de Philistijnen niet bezette grondgebied van Juda vertoond heeft, vat hij terstond het booze vermoeden op, dat Jonathas hem daartoe had aangezet. Het volgende verhaal sluit zich daarom goed bij het voorafgaande aan. Terwijl.... te Rama is. Naar den grondtekst: ‘En Saül zat te Gabaä onder den tamarisk te Rama’. Gabaä (Gabaon), de woonplaats van Saül, en Rama in Benjamin (thans ‘er-Ram’) waren, schoon naburige, toch verschillende steden. Men zal daarom voor het Hebr. ba-Ramah (te Rama) moeten lezen: ‘bab-Bama’, d.i. op de (heilige) hoogte (van Gabaon). Mogelijk is hier dezelfde plek als XIV 2 bedoeld.</note>,</verse> 
<verse osisID="1Sam.22.7"> zeide hij tot zijne dienaren, die zijn hof vormden: Luistert eens, kinderen van Jemini. Zal aan u allen de zoon van Isaï akkers en wijngaarden geven en zal hij u allen aanstellen tot oversten van duizend en van honderd<note n="1737">De zin is: Het schijnt wel, dat gij, kinderen van Jemini, (zie IX noot 5), in den stam Benjamin, van David, die van den stam Juda is, evenveel gunsten verwacht als gij reeds ontvingt van mij, die tot uw stam behoor. De reden voor die schampere opmerking volgt in v. 8.</note>?</verse>
<verse osisID="1Sam.22.8"> Allen toch hebt gij u tegen mij verzworen en er is niemand, die mij iets zegt, en dat, terwijl zelfs mijn zoon een verbond gesloten heeft met den zoon van Isaï. Er is niemand van u, die zich bekommerd maakt over mijn lot, noch iemand, die mij er iets van zegt, dat mijn zoon mijnen dienstknecht tegen mij heeft opgestookt, die mijn belager is tot heden toe.</verse>
<verse osisID="1Sam.22.9"> Toen antwoordde Doëg, de Idumeër, die er bij stond en de eerste onder de dienaren van Saül was<note n="1738">Men kan en moet het Hebr. vertalen: ‘die onder de dienaren (d.i. de legeroversten) van Saül stond’. Doëg behoorde als opperherder van Saül (zie XXI 7) niet tot diens legeroversten. Hij woonde om eene of andere ons onbekende reden deze zitting bij.</note>, en zeide: Ik heb den zoon van Isaï te Nobe bij den priester Achimelech, den zoon van Achitob, gezien.</verse>
<verse osisID="1Sam.22.10"> En deze heeft voor hem den Heer geraadpleegd<note n="1739">Hiervan wordt XXI 1-10 niet gewaagd. Het schijnt dus, dat Doëg dit verzon, ten einde Saül tegen Achimelech op te hitsen. Het raadplegen toch van den ephod was een den koning voorbehouden recht. Ps. LI, die volgens zijn opschrift op het hier verhaalde slaat, klaagt over valsche beschuldigingen tegen den dichter ingebracht.</note> en hem teerkost verstrekt en hem zelfs het zwaard van den Philistijn Goliath gegeven.</verse>
<verse osisID="1Sam.22.11"> Nu liet de koning den priester Achimelech, den zoon van Achitob, ontbieden met het geheele huis zijns vaders, de priesterschap, welke te Nobe was. En zij kwamen allen vóór den koning.</verse>
<verse osisID="1Sam.22.12"> Toen zeide Saül tot Achime- lech: Luister, zoon van Achitob. En deze antwoordde: Hier ben ik, heer.</verse>
<verse osisID="1Sam.22.13"> En Saül zeide tot hem: Waarom hebt gijlieden u tegen mij verzworen, gij en de zoon van Isaï, en waarom hebt gij hem brooden en een zwaard gegeven en God voor hem geraadpleegd, dat hij tegen mij zou opstaan als mijn gestadige belager tot op dezen dag?</verse>
<verse osisID="1Sam.22.14"> En Achimelech antwoordde den koning en zeide: Wie is er wel onder al uwe dienaren betrouwbaar als David en schoonzoon des konings en gaande naar uw bevel<note n="1740">Naar het Hebr.: ‘en overste uwer onderhoorigheid’.</note> en geëerd in uw huis?</verse>
<verse osisID="1Sam.22.15"> Ben ik nu begonnen God voor hem te raadplegen? Dat zij verre van mij! Moge de koning noch zijnen dienaar, noch iemand in het gansche huis zijns vaders van zoo iets verdenken. Want uw dienaar heeft niemendal van deze zaak geweten, klein noch groot<note n="1741">Achimelech ontkent niet, aan David brood en zwaard te hebben gegeven, wel echter, iets te hebben afgeweten van de door Saül veronderstelde verraderlijke verstandhouding tusschen Jonathas en David, en vooral en met den meesten nadruk: den Heer voor laatstgenoemde te hebben geraadpleegd. Volgens de gewone verklaring is de zin van v. 14 b en 15 a: Is het thans de eerste keer, dat ik op last van David, den vertrouweling en eersten dienaar des konings, van wien ik dus steeds veronderstellen mocht dat hij in 's konings naam tot mij kwam, den Heer raadpleegde? Maar op die vraag zou wel een eenvoudig ontkennend antwoord, als b.v. geenszins kunnen volgen, maar past niet de verontwaardigde afwijzing dat zij verre van mij. Blijkbaar wil hij alleen zeggen: Schoon David de vertrouweling en schoonzoon des konings is, heb ik nooit den Heer voor hem geraadpleegd. Zou ik dan nu daarmede begonnen zijn? Zulk een verdenking van majesteitsschennis wijs ik beslist van mij af.</note>.</verse>
<verse osisID="1Sam.22.16"> Doch de koning zeide: Den dood zult gij sterven, Achimelech, gij en het gansche huis uws vaders.</verse>
<verse osisID="1Sam.22.17"> En de koning zeide tot de trawanten<note n="1742">Woordelijk naar het Hebr. ‘de renners’. Bedoeld zijn de leden der lijfwacht, die voor 's konings wagen liepen.</note>, die hem omringden: Keert u tegen de priesters des Heeren en velt hen neder; want hunne hand<note n="1743">Volgens den grondtekst: ‘want ook hunne hand....’ De zin is of: Niet slechts Achimelech, maar ook al de priesters, of: Niet enkel Jonathas, maar ook de hoogepriester en priesters zijn verraders. Ten eenenmale doof voor Achimelech's betuiging van onschuld, alle verdere verdediging afsnijdend geeft Saül een bevel, dat, even onrechtvaardig als heiligschennend en wreed, bewijst hoe ver het reeds met hem gekomen was.</note> is met David. Zij wisten dat hij op de vlucht was, en hebben het mij niet medegedeeld. Maar de dienaren des konings wilden de hand niet uitsteken tegen de priesters des Heeren.</verse>
<verse osisID="1Sam.22.18"> Daarom zeide de koning tot Doëg: Keer gij u tegen de priesters en werp u op hen. En Doëg, de Idumeër<note n="1744">Tot de heiligschennende daad, welke geen Israëliet wilde plegen, is de Edomiet bereid.</note>, keerde zich tegen de priesters en wierp zich op hen en doodde op dien dag vijf en tachtig man, die den linnen ephod droegen<note n="1745">D.i. al de priesters en tempeldienaren, die zich bij den tempeldienst door dat kleed onderscheidden. Hun groot getal bewijst de groote beteekenis van het heiligdom van Nobe.</note>.</verse>
<verse osisID="1Sam.22.19"> Ook de priesterstad Nobe sloeg hij met de scherpte des zwaards: mannen en vrouwen, kinderen en zuigelingen, os en ezel en schaap, met de scherpte des zwaards<note n="1746">Door de uitmoording der priesterstad Nobe ging de voorspelling van den man Gods aan Heli (zie II 31) in vervulling. Die voorspelling sloeg niet op ‘de kinderen van Eleazar’, die dan ook ondanks de uitmoording der priesterstad zeker niet in de ramp betrokken werden. Hieruit valt af te leiden dat zij zich na hun uitsluiting van het hoogepriesterschap (zie XIV noot 2) hadden teruggetrokken van het heiligdom en uit Nobe. Zie verder II Reg. VIII 17 met de noot.</note>.</verse>
<verse osisID="1Sam.22.20"> En slechts één zoon van Achimelech, den zoon van Achitob, ontsnapte, wiens naam Abiathar was. Deze vluchtte naar David</verse>
<verse osisID="1Sam.22.21"> en verhaalde hem dat Saül de priesters des Heeren gedood had.</verse>
<verse osisID="1Sam.22.22"> En David zeide tot Abiathar: Ik wist op dien dag dat Doëg, de Idumeër, wijl hij zich daar bevond, het stellig aan Saül zou mededeelen; ik ben dus schuldig aan al de zielen uws vaders<note n="1747">Naar de Septuag.: ‘Ik ben schuldig aan de (verloren) levens van het huis uws vaders’.</note>.</verse>
<verse osisID="1Sam.22.23"> Blijf bij mij; vrees niet. Wie mij naar het leven staat, staat ook u naar het leven en bij mij zult gij uw behoud vinden<note n="1748">Naar den grondtekst, ten deele verbeterd: ‘Wie u naar het leven staat moet ook mij naar het leven staan, want gij zult mij een onderpand zijn’, d.w.z. door mij zorgvuldig behoed worden. - Doordat Abiathar, de eenig overgebleven zoon van den hoogepriester en daarom diens wettige opvolger, met den ephod (zie XXIII 6) naar David vluchtte en bij hem bleef, moest deze in aller oog als de man verschijnen, die geroepen was den door God verworpen Saül op te volgen.</note>.</verse>
</chapter>
<chapter osisID="1Sam.23"> 
<title>Hoofdstuk XXIII.</title>
<p>Vernemend dat de Philistijnen de bewoners van Ceïla beoorlogen, komt David, na tweemaal den Heer te hebben geraadpleegd, hun te hulp, verslaat den vijand en blijft dan in de stad (v. 1-6). Saül, dit hoorend, maakt zich gereed om hem daar te verrassen. Op de tijding daarvan vreest David dat de bewoners van Ceïla hem zullen uitleveren; door een orakel in die vrees gesterkt begeeft David zich naar de woestijn, waar hij gestadig, maar vergeefs, door Saül vervolgd wordt (v. 7-14). Bezoek van Jonathas bij David (v. 15-18). De Ziphieten boodschappen Saül dat David met zijne mannen zich ophoudt in hun gewest; Saül vermaant hen al de schuilplaatsen van David na te gaan en begeeft zich weldra met zijne manschappen naar de woestijn. David ontwijkt naar Maon, door Saül achtervolgd, die, op het punt van hem te achterhalen, door een inval der Philistijnen genoodzaakt wordt de vervolging te staken (v. 19-28).</p>
<verse osisID="1Sam.23.1"> En men berichtte aan David en zeide: Zie, de Philistijnen voeren krijg tegen Ceïla en plunderen de dorschvloeren<note n="1749">Ceïla, zie Jos. XV 44, in de Sjephela oostelijk van Eleutheropolis dicht bij de Philistijnsche grens gelegen, is vermoedelijk het tegenwoordige dorp Kila.</note>.</verse>
<verse osisID="1Sam.23.2"> Daarom raadpleegde David den Heer en zeide: Zal ik heengaan en die Philistijnen verslaan<note n="1750">Daar David eenerzijds bij de Philistijnen bescherming gezocht had en die opnieuw kon behoeven, en andererzijds op Gods bevel naar Juda getrokken was, raadpleegde hij den Heer door middel van den ephod (zie v. 6), of hij zijne macht ten bate eener stad van Juda mocht gebruiken op gevaar af van de Philistijnen te verbitteren.</note>? En de Heer zeide tot David: Ga en versla de Philistijnen en red Ceïla.</verse>
<verse osisID="1Sam.23.3"> Maar de mannen, die bij David waren, zeiden tot hem: Zie, wij zijn hier in Judea verblijvend in vrees: hoe veel te meer als wij naar Ceïla trekken tegen de legerbenden der Philistijnen<note n="1751">Met Judea (Hebr. Juda) is hier blijkbaar het bergland van Juda bedoeld. Achtten de mannen van David zich in dit bergland reeds niet veilig, schoon het tal van schuilplaatsen en toevluchtsoorden bood, dan hadden zij dubbele reden tot bezorgdheid, nu zij naar het vlakke land zouden afdalen.</note>?</verse>
<verse osisID="1Sam.23.4"> Opnieuw raadpleegde daarom David den Heer. En Hij gaf hem ten antwoord en zeide: Maak u op en trek naar Ceïla, want ik zal de Philistijnen in uwe hand leveren.</verse>
<verse osisID="1Sam.23.5"> David vertrok dan met zijne mannen naar Ceïla en streed tegen de Philistijnen en dreef hun vee weg en richtte eene groote slachting onder hen aan. Zoo redde David de inwoners van Ceïla.</verse>
<verse osisID="1Sam.23.6"> Ten tijde nu, dat Abiathar, de zoon van Achimelech, tot David naar Ceïla vluchtte, had hij, toen hij afdaalde, den ephod bij zich<note n="1752">Beter naar de Septuag.: ‘En het geschiedde, toen Abiathar naar David vluchtte (d.i. gevlucht was), daalde ook hij met David naar Ceïla af, den ephod in de hand’. Het vers verklaart, hoe David, ook te Ceïla, God door middel van den ephod kon raadplegen.</note>.</verse>
<verse osisID="1Sam.23.7"> En men berichtte aan Saül dat David te Ceïla gekomen was. Toen zeide Saül: God heeft hem in mijne handen geleverd, want hij heeft zich opgesloten door binnen te gaan in eene stad, welke poorten en grendels heeft<note n="1753">Den vrij rondzwervenden David niet kunnende achterhalen, hoopt Saül hem nu in de bevestigde stad te kunnen vangen.</note>.</verse>
<verse osisID="1Sam.23.8"> En Saül gelastte aan het gansche volk ten strijde af te dalen naar Ceïla en David en zijne mannen te belegeren.</verse>
<verse osisID="1Sam.23.9"> Maar toen David te weten kwam dat Saül in stilte booze plannen tegen hem smeedde, zeide hij tot den priester Abiathar: Breng den ephod hier.</verse>
<verse osisID="1Sam.23.10"> En David zeide: Heer, God van Israël, uw dienaar heeft de mare vernomen dat Saül zich aangordt naar Ceïla te komen, om de stad wegens mij te verwoesten.</verse>
<verse osisID="1Sam.23.11"> Zullen de mannen van Ceïla mij in zijne handen leveren? En zal Saül afkomen, zooals Uw dienaar vernomen heeft<note n="1754">De eerste vraag behoort naar haar inhoud en volgens de Septuag. tot v. 12, waar zij blijkbaar tweemaal geschreven werd. David stelt achtereenvolgens twee vragen en ontvangt op elke een bevestigend antwoord.</note>? Heer, God van Israël, doe het aan Uw dienaar kond! En de Heer zeide: Hij zal afkomen.</verse>
<verse osisID="1Sam.23.12"> En David hernam: Zullen de mannen van Ceïla mij en de mannen van mijn gevolg aan Saül uitleveren? En de Heer zeide: Zij zullen uitleveren.</verse>
<verse osisID="1Sam.23.13"> Derhalve maakten David en zijne mannen, omstreeks zeshonderd, zich op en trokken uit Ceïla en zwierven hier en daar rond op goed geluk af. En men berichtte aan Saül dat David uit Ceïla gevlucht en ontkomen was. Daarom hield hij zich alsof hij niet ging uitrukken<note n="1755">Zeshonderd man. Vgl. XXII 2. David's mannen waren dus met een derde vermeerderd. Naar den grondtekst luidt het slot van v. 13: ‘en hij zag van den veldtocht af’.</note>.</verse>
<verse osisID="1Sam.23.14"> David nu hield zich op in de woestijn in zeer sterke plaatsen en nam zijn verblijf in het hoogland van de woestijn Ziph op een boschrijken berg. Nochtans zocht Saül hem dag aan dag, maar God leverde hem niet over in zijne handen<note n="1756">Dit vers beschrijft in het algemeen, hoe de balling gestadig met de zijnen rondzwierf en gestadig, maar vergeefs, door Saül vervolgd werd. Voor Nochtans leest de grondtekst beter ‘En’. In de woestijn. Bedoeld is ‘de woestijn van Juda’, in het oostelijk gedeelte van het bergland van Juda, welke te allen tijde een schuilplaats was voor wie de menschelijke samenleving vluchtten. Met de zeer sterke plaatsen (Hebr. metsadoth) zijn vermoedelijk de kegelvormige bergen van dat hoogland bedoeld. De westelijke rand van de woestijn, waar Ziph gelegen was, heeft nog uitgestrekte weidevelden. Daar had David zeker zijn hoofdkwartier.</note>.</verse>
<verse osisID="1Sam.23.15"> En David zag dat Saül was uitgetogen om hem naar het leven te staan. David nu was in de woestijn Ziph, in het woud<note n="1757">Ten gevolge eener geringe verschrijving schijnt v. 15 eene herhaling van het in v. 14 gezegde. Men moet lezen: ‘En David was bevreesd (Hebr. vajjara voor vajjar), omdat Saül was uitgetogen...’. De zin verklaart, waarom Jonathas, die zeker met zijn vriend geheime betrekkingen onderhield, dezen kwam bezoeken. In het woud, Hebr. in Chorsja, vermoedelijk een landstreek, aan welker naam de zuidelijk van Ziph gelegen ruïne Hoeresa schijnt te herinneren.</note>.</verse>
<verse osisID="1Sam.23.16"> En Jonathas, de zoon van Saül, maakte zich op en begaf zich naar David in het woud en versterkte zijne handen in God<note n="1758">Vgl. Is. XXXV 3. Jonathas bemoedigt David door hem van Gods bescherming te verzekeren.</note> en zeide hem:</verse>
<verse osisID="1Sam.23.17"> Vrees niet, want de hand van mijn vader Saül zal u niet vinden. En gij zult koning worden over Israël, en ik zal u als tweede zijn. Maar ook mijn vader weet dit wel<note n="1759">Edelmoedig als altijd berust Jonathas in de duidelijk erkende beschikking des Heeren, schoon die hem de hoop op den troon beneemt.</note>.</verse>
<verse osisID="1Sam.23.18"> Beiden sloten dan een verbond vóór den Heer. En David bleef in het woud<note n="1760">Bemoedigd blijft David, die opnieuw over de grens had willen gaan, in Chorsja (zie noot 9).</note>, maar Jonathas keerde huiswaarts.</verse>
<verse osisID="1Sam.23.19"> Toen maakten de Zipheërs zich</verse> 
<verse osisID="1Sam.23.1">op naar Saül te Gabaä en zeiden: Zie, houdt niet David zich bij ons schuil op zeer veilige plekken van het woud, op den heuvel Hachila, welke aan de rechterzijde van de wildernis is<note n="1761">Hadden de Ziphieten zoo nauwkeurige inlichtingen gegeven omtrent de verblijfplaats van David, dan behoefde Saül er niet bij hen op aan te dringen verdere nasporingen te doen (zie v. 23). Vermoedelijk zeiden zij enkel: ‘Houdt niet David zich verborgen in de schuilhoeken in Chorsja’? en is het verdere uit hetgeen later volgt ingelascht. Ps. LIII slaat volgens v. 1 op de hier verhaalde gebeurtenis.</note>?</verse>
<verse osisID="1Sam.23.20"> Nu dan, zoo gij lust gevoelt om af te komen, kom af; 't zal onze zaak zijn hem aan den koning over te leveren.</verse>
<verse osisID="1Sam.23.21"> En Saül zeide: Weest gijlieden gezegend door den Heer, omdat gij u bekommerd maakt over mijn toestand.</verse>
<verse osisID="1Sam.23.22"> Gaat dan, bid ik, heen en neemt met nog meer ijver maatregelen en gaat met nog grooter zorg te werk en vorscht uit, waar hij zijn voet zet of wie hem daar gezien heeft; want betreffende mij bedenkt hij dat ik hem met sluwheid belaag<note n="1762">Naar den grondtekst: ‘Want men heeft mij gezegd, dat hij zeer sluw is’. Gelijk ook uit de ver afwijkende lezing der Septuag. blijkt, is de plaats bedorven. Wellicht luidde zij oorspronkelijk: ‘Want ik zeg u, dat hij zeer sluw is.’</note>.</verse>
<verse osisID="1Sam.23.23"> Doet dan nasporingen en onderzoekt alle schuilhoeken, waar hij zich verbergt, en keert tot mij terug, wanneer gij zekerheid hebt<note n="1763">De hier in den grondtekst gebezigde uitdrukking komt alleen nog XXVI 4 voor en schijnt te beteekenen ‘op een zekeren tijd’.</note>, opdat ik met u ga. Ook al mocht hij wegkruipen in de aarde, ik zal hem weten te vinden onder al de duizenden van Juda<note n="1764">Brallende woorden, welke kwalijk Saül's gevoel van machteloosheid tegenover den balling verbergen.</note>.</verse>
<verse osisID="1Sam.23.24"> Zij dan maakten zich op en trokken vóór Saül uit naar Ziph. David nu en zijne mannen waren in de woestijn Maon, in de vlakte, aan de rechterzijde van Jesimon<note n="1765">In de woestijn Maon. De plaats wordt Jos. XV 55 met Carmel en Ziph genoemd en draagt nog den naam Maîn. In de vlakte, Hebr. ‘in de Araba’, naam van de vallei van den Jordaan, welke zich tot om de zuidzijde van de Doode Zee uitstrekt. Jesimon, zie Num. XXI 20, XXIII 28, is de naam van het oostelijk, geheel onvruchtbaar gedeelte van de woestijn Juda.</note>.</verse>
<verse osisID="1Sam.23.25"> Saül ging dan met zijne man- nen uit om hem te zoeken; en dit werd aan David bericht. En deze daalde dadelijk af naar de Rots en verbleef in de woestijn Maon<note n="1766">Zonder een verdediging te beproeven vlucht David het bergland af naar ‘de Rots’, vermoedelijk eene in het lager gedeelte der woestijn gelegen eenzame hoogte.</note>. En toen Saül dit vernam, zette hij David achterna in de woestijn Maon.</verse>
<verse osisID="1Sam.23.26"> En Saül trok langs de zijde van den berg aan den éénen kant, en David en zijne mannen waren op de zijde van den berg aan den anderen kant, en David wanhoopte aan Saül te kunnen ontkomen. Saül dan en zijne mannen sloten als een ring David en zijn mannen in om hen te grijpen<note n="1767">Naar den gewijzigden grondtekst: ‘Saül dan en zijne mannen stormden op David aan’. Van eene omsingeling kan hier bezwaarlijk sprake zijn.</note>.</verse>
<verse osisID="1Sam.23.27"> Toen kwam er een bode bij Saül en zeide: Rep u en kom, want de Philistijnen hebben zich over het land verspreid<note n="1768">In het oogenblik van hoogste spanning wordt David door goddelijke beschikking (zie v. 14b) aan het gevaar ontrukt.</note>.</verse>
<verse osisID="1Sam.23.28"> Derhalve staakte Saül de vervolging van David en keerde terug en trok de Philistijnen te gemoet. Daarom heeft men die plaats Steen der Scheiding<note n="1769">Sommigen vertalen het Hebr. met: ‘Berg der ontsnapping’.</note> genoemd.</verse>
</chapter>
<chapter osisID="1Sam.24">
<title>Hoofdstuk XXIV.</title>
<p>David houdt zich op in de woestijn Engaddi; als Saül hem ook daar met een leger vervolgt komt hij weerloos in een spelonk, waarin David zich met zijne mannen schuil houdt (v. 1-4). Ondanks dat dezen hem daartoe aanzetten doodt hij Saül niet, maar snijdt in stilte een stuk af van diens mantel, terwijl hij de zijnen weerhoudt om de hand aan hem te slaan. Als nu Saül de spelonk verlaten heeft, toont David hem uit de verte het afgesneden stuk en spreekt hem, zijne onschuld betuigend, op aandoenlijke wijze toe (v. 5-16). Ontroerd erkent Saül David's onschuld, verklaart hem den troon van Israël waardig en laat hem zweren, dat hij koning geworden zijn geslacht zal sparen (v. 17-23).</p>
<verse osisID="1Sam.24.1"> David trok dan van daar op en hield verblijf op de veiligste plaatsen van Engaddi<note n="1770">Naar het Hebr.: ‘op de toppen van Engaddi’. Engaddi (d.i. bron van het geitje) heette oorspronkelijk Asasonthamar (zie Gen. XIV 7; II Par, XX 2) en ligt op den westelijken oever der Doode Zee. De door een beek besproeide vlakte, voorheen rijk aan palmen en wijngaarden (zie Cant. I 14) en nog heden vruchtbaar, wordt door hooge en steile rotsen, waarin talrijke holen, ingesloten.</note>.</verse> 
<verse osisID="1Sam.24.2"> En toen Saül, na de Philistijnen vervolgd te hebben, teruggekeerd was, berichtte men<note n="1771">Vermoedelijk weder Ziphieten.</note> hem en zeide: Zie, David is in de woestijn Engaddi.</verse>
<verse osisID="1Sam.24.3"> Toen nam Saül drie duizend uitgelezen mannen uit gansch Israël en trok uit om David en zijne mannen op te sporen, zelfs over de steilste rotsen heen, welke alleen voor wilde bokken genaakbaar zijn<note n="1772">Verkeerdelijk verbinden de meeste oude vertalingen en zijne mannen als voorwerp met op te sporen. Men moet het Hebr. vertalen: ‘en (Saül) trok op om David op te sporen, en zijne (Saül's) mannen (waren) aan de voorzijde (of ten westen) van Tsoeree haj-jaʽalim’ (d.i. Rotsen der steenbokken). Deze plaats is van elders niet bekend. Maar men vindt in de aan holen rijke streek nog heden steenbokken.</note>.</verse>
<verse osisID="1Sam.24.4"> En hij kwam bij de schaapskooien, welke aan den weg lagen. En daar was eene spelonk, welke Saül binnenging om zijn buik te zuiveren<note n="1773">Terwijl zijn gevolg op de rotsen was, begaf Saül zich naar de schaapskooien. Deze lagen dicht aan den weg bij een hol, waarin vermoedelijk bij slecht weder de schapen gedreven werden. Saül ging dat hol binnen om (naar het Hebr.) ‘zijne voeten te bedekken’, d.w.z. om te gaan slapen. Zie Judic. III 24; Ruth III 4, 7 met de aanteekeningen. Kwam Saül met het doel, dat de Vulgaat in deze woorden leest, in het hol, dan ware hetgeen verder verhaald wordt wel niet mogelijk geweest.</note>. David nu en zijne mannen hielden zich in het binnenste der spelonk schuil<note n="1774">Daar Saül uit het volle daglicht komt, is het zeer natuurlijk dat hij David en zijne mannen, die zeker niet allen aanwezig waren, niet ziet. Terstond legt hij zich ter ruste.</note>.</verse>
<verse osisID="1Sam.24.5"> Toen zeiden David's dienaren tot hem: Dit is de dag, waarvan de Heer tot u gesproken heeft: Ik zal u uwen vijand overleveren, opdat gij met hem doet naar het u goed dunkt. En David stond op en sneed ongemerkt een stuk van Saül's mantel af<note n="1775">Zoodra de koning ingeslapen is, maken de mannen van David dezen opmerkzaam, natuurlijk fluisterend, op de schoone gelegenheid om wraak te nemen (naar het Hebr.): ‘Zie den dag, dat de Heer tot u zegt....’ Naar allen schijn wijzen zij niet op eene aan David gegeven goddelijke voorspelling, maar op de hem als door de Voorzienigheid geboden gelegenheid tot wraak, welke hem schijnt te zeggen: Doe met hem naar uw welgevallen. Zonder te antwoorden staat David op en nadert Saül. Zeker verwachten zijne mannen dat hij naar hun aanwijzing gaat handelen. Maar hij snijdt slechts een stuk af van den mantel van den slapende.</note>.</verse>
<verse osisID="1Sam.24.6"> Daarna sloeg David zich op het hart, omdat hij een stuk van Saül's mantel had afgesneden<note n="1776">Schoon hij niet aan Saül zelf de hand heeft geslagen, gevoelt toch David terstond zijn hart bonzen (Hebr.), omdat hij aan den ‘gezalfde des Heeren’ eene onteerende daad verricht heeft, al was daarmede geen onteering bedoeld. Hij wenschte enkel te toonen dat hij den koning in zijne macht had gehad (v. 11).</note>.</verse>
<verse osisID="1Sam.24.7"> En hij zeide tot zijne mannen: De Heer verleene mij genade, om dit niet te doen aan mijnen heer, den gezalfde des Heeren, dat ik mijne hand zou slaan aan hem; want hij is de gezalfde des Heeren.</verse>
<verse osisID="1Sam.24.8"> En David betoomde zijne mannen met woorden en liet hen niet toe tegen Saül op te staan<note n="1777">Als David met den slip in de hand bij zijn mannen komt, overladen dezen hem met verwijten en willen nu zelf de hand aan Saül slaan. David echter rechtvaardigt zich en betoomt (Hebr. scheidt) hen met woorden, d.w.z. bezweert hen (met goed gevolg), geen wraak te oefenen. - Zoo volgens den natuurlijken zin der woorden verklaard vertoond het treffend verhaal niets van de tegenstrijdigheden, welke de modernen weder meenen ontdekt te hebben.</note>. En Saül maakte zich op uit de spelonk en vervolgde den begonnen weg.</verse>
<verse osisID="1Sam.24.9"> Nu maakte ook David zich achter hem op en uitgaande uit de spelonk riep hij Saül na en zeide: Heer, mijn koning! En Saül keek om. En David boog zich, het aangezicht ter aarde, en wierp zich neder</verse>
<verse osisID="1Sam.24.10"> en zeide tot Saül: Waarom luistert gij naar de woorden van menschen, als zij zeggen: David zint kwaad tegen u?</verse>
<verse osisID="1Sam.24.11"> Zie, op dezen dag hebben uwe eigen oogen aanschouwd dat de Heer u heden in de spelonk in mijne hand gegeven heeft<note n="1778">Wel hadden Saül's oogen in de spelonk niets gezien, maar het plotselinge verschijnen van David maakte hem duidelijk in wat gevaar hij verkeerd had.</note>. En ik dacht er over u om te brengen, maar mijn oog heeft u gespaard<note n="1779">Naar eene met behulp der Septuag. verbeterde lezing van het Hebr.: ‘Maar ik weigerde u te dooden en spaarde u’. David bekent geenszins er ook slechts een oogenblik aan gedacht te hebben, Saül om te brengen. Zijne edelmoedigheid en vergevingsgezindheid verschijnen geheel eenig in dat tijdperk.</note>; want ik zeide: Neen, ik zal mijne hand niet uitstrekken tegen mijnen heer, want hij is de gezalfde des Heeren.</verse>
<verse osisID="1Sam.24.12"> Ja, voorwaar, mijn vader, zie en erken het stuk van uw mantel in mijne hand. Want ofschoon ik den slip van uw mantel afsneed, wilde ik mijne hand niet uitstrekken tegen u. Erken en zie dat er in mijne hand kwaad noch ongerechtigheid is en ik geen zonde tegen u begaan heb. Gij echter staat mij naar het leven om het weg te nemen.</verse>
<verse osisID="1Sam.24.13"> Richte de Heer tusschen u en mij en wreke mij de Heer op u; maar mijne hand zal niet tegen u zijn<note n="1780">D.w.z.: Zoo de Heer het noodig oordeelt mij op u te wreken, dan zij ook alleen aan den Heer de wraak.</note>.</verse>
<verse osisID="1Sam.24.14"> Gelijk het ook in het oude spreekwoord luidt: Van boozen komt boosheid<note n="1781">Naar het zinverband schijnt David met dit spreekwoord te willen zeggen: Indien ik boos ware, dan had ik u wel omgebracht, maar dat ben ik niet (v. 12b) en daarom deed ik dat niet (v. 14c).</note>. Maar mijne hand zal niet tegen u zijn.</verse>
<verse osisID="1Sam.24.15"> Wien vervolgt gij, koning van Israël? Wien vervolgt gij? Een dooden hond vervolgt gij en een enkele vloo<note n="1782">Vgl. II Reg. IX 8. Om zijne nietigheid tegenover den machtigen Saül te doen uitkomen bezigt David volgens Oostersche wijze hier zeer sterk sprekende beelden.</note>.</verse>
<verse osisID="1Sam.24.16"> Dat de Heer scheidsrechter zij en richte tusschen u en mij. Hij zie toe en richte mijne zaak en verlosse mij uit uwe hand.</verse>
<verse osisID="1Sam.24.17"> Toen nu David geëindigd had met dusdanige woorden tot Saül te spreken, zeide Saül: Is dat uwe stem, mijn zoon David? En Saül verhief zijne stem en weende.</verse>
<verse osisID="1Sam.24.18"> En hij zeide tot David: Gij zijt rechtschapener dan ik; want gij hebt mij goeds gedaan, maar ik heb u kwaad vergolden.</verse>
<verse osisID="1Sam.24.19"> En gij hebt thans aangetoond wat goeds gij mij gedaan hebt<note n="1783">Naar eene verbeterde lezing van het Hebr.: ‘En gij hebt heden gedaan aan mij het grootste van hetgeen Gij reeds aan mij deedt....’ Door Saül, toen hij hem kon ombrengen, te sparen, gaf David hem het grootste bewijs van edelmoedigheid.</note>; hoe de Heer mij in uwe hand had overgeleverd en gij mij niet gedood hebt.</verse>
<verse osisID="1Sam.24.20"> Wie toch zal, als hij zijn vijand aantreft, hem goedsweegs laten gaan? Maar moge de Heer u deze wedergunst vergelden voor hetgeen gij aan mij gedaan hebt<note n="1784">Volgens den grondtekst: ‘En de Heer zal u goeds wedergeven ter vergelding van dezen dag, dien gij mij gemaakt hebt’.</note>,</verse>
<verse osisID="1Sam.24.21"> En nu, daar ik weet dat gij zeker koning zult worden en het koningschap van Israël in uwe hand zult houden<note n="1785">Gelijk vroeger reeds Jonathas (zie XXIII 17, 18) ziet nu ook Saül in dat David koning zal worden.</note>,</verse>
<verse osisID="1Sam.24.22"> zweer mij bij den Heer, mijn zaad na mij niet uit te roeien, noch mijn naam uit mijns vaders huis te delgen.</verse>
<verse osisID="1Sam.24.23"> En David zwoer het aan Saül. Saül keerde daarop huiswaarts, en David en zijne mannen trokken naar veiliger plaatsen op<note n="1786">Hebr.: ‘Naar de bergvesting’.</note>.</verse>
</chapter>
<chapter osisID="1Sam.25">
<title>Hoofdstuk XXV.</title>
<p>Dood en begrafenis van Samuel (v. 1). David, vernemend dat Nabal te Carmel in de woestijn Maon het feest van het schapenscheren viert, laat hem om een feestgeschenk verzoeken ter vergoeding van diensten aan zijne herders bewezen (v. 2-9). Door Nabal met een hoonend antwoord afgewezen, trekt David om bloedige wraak te nemen tegen Nabal op, wat een herder boodschapt aan diens vrouw Abigaïl (v. 10-17). Deze gaat terstond met rijke geschenken David te gemoet en weet met passende redenen zijn toorn te stillen (v. 18-35). Als Nabal den volgenden morgen verneemt in welk gevaar hij gezweefd heeft, wordt hij door schrik overmand en sterft na tien dagen (v. 36-38). Abigaïl wordt David's huisvrouw gelijk ook Achinoam, terwijl Michol door Saül aan een ander gegeven wordt (v. 39-44).</p>
<verse osisID="1Sam.25.1"> Samuel nu stierf, en gansch Israël verzamelde zich en zij bedreven rouw over hem en begroeven hem in zijn huis te Ramatha<note n="1787">De dood van Samuel, eene in de geschiedenis van Saül en Israël zeer gewichtige gebeurtenis (zie VII noot 14), moest hier vermeld worden, aangezien de profeet tijdens de ballingschap van David stierf. Later (XXVIII 3), waar het bijzonder noodig is, wordt aan dit bericht herinnerd. In zijn huis. Blijkens III Reg. II 34 en IV Reg. XXI 18 (vgl. ook Ezech. XLIII 7-19, grondtekst) werden althans sommige koningen van Israël in hun paleis, wat wel zeggen wil in den tuin van hun paleis, begraven. Dat men den grooten profeet op zijne eigen bezitting begroef, schijnt daarom niet onwaarschijnlijk. Naar de overlevering der Muzelmannen bevindt zich Samuel's gebeente in eene voormalige christelijke kerk, thans moskee, te Neby Samwil. Sanctius en Serarius berichten dat het naar Constantinopel werd overgebracht.</note>.</verse> 
<verse osisID="1Sam.25.1">En David maakte zich op en daalde af naar de woestijn Pharan<note n="1788">Voor de woestijn Pharan, naam van het zuidelijk uiteinde der Arabah (ten Z. van de Doode Zee), leest de Septuag.: ‘de woestijn Maon’. Daar David zich blijkens XXIV 1 te Engaddi bevond, en de gebeurtenis, welke v. 1 b inleidt, plaats had in de woestijn Maon, schijnt de lezing der Septuag. de juiste. - De hoofdstrekking van het volgend verhaal is aan te toonen hoe David in het land zijner ballingschap tot macht en aanzien kwam.</note>.</verse>
<verse osisID="1Sam.25.2"> Nu was in de woestijn Maon zeker man, en zijn goed lag te Carmel en die man was zeer vermogend. En hij had drie duizend schapen en duizend geiten. En het geschiedde, dat zijne kudde te Carmel geschoren werd<note n="1789">Carmel, zie Jos. XV 55, lag zuidelijk van Ziph. De plaats heet heden Koermoel. Zijne kudde.... geschoren werd. Gelijk de tarwe- en druivenoogst ging ook het scheren der schapen niet eene feestelijkheid gepaard, waarbij groote gastvrijheid beoefend werd.</note>.</verse>
<verse osisID="1Sam.25.3"> De naam nu van dien man was Nabal en de naam zijner vrouw Abigaïl. En die vrouw was zeer verstandig en schoon, maar haar man was hardvochtig en zeer slecht en kwaadwillig. Hij nu was van het geslacht Caleb<note n="1790">De bewoners van dit gedeelte van zuidelijk Juda leidden hun oorsprong af van Caleb. Zie Jos. XV 13 volg.</note>.</verse>
<verse osisID="1Sam.25.4"> Als dan David in de woestijn hoorde dat Nabal zijne kudde schoor,</verse>
<verse osisID="1Sam.25.5"> zond hij tien jongelingen en zeide hun: Trekt op naar Carmel en gaat naar Nabal en groet hem vreedzaam uit mijn naam.</verse>
<verse osisID="1Sam.25.6"> En zegt: Vrede zij mijnen broeders en u<note n="1791">Naar eene verbeterde lezing van den grondtekst: ‘En spreekt aldus tot mijnen broeder: Vrede zij u’.</note>, en vrede zij uwen huize en aan al hetgeen gij bezit zij vrede!</verse>
<verse osisID="1Sam.25.7"> Ik heb vernomen dat uwe herders, die met ons samen geweest zijn in de woestijn, aan het scheren zijn. Nooit zijn wij hun tot last geweest, noch vermisten zij ooit een stuk uit de kudde gedurende al den tijd, dat zij met ons in Carmel samen waren<note n="1792">David en zijne mannen hadden dus de herders van Nabal en hunne kudden beschermd tegen de roovers. Vgl. v. 16 en 21.</note>.</verse>
<verse osisID="1Sam.25.8"> Vraag het uwe knechten, en zij zullen het u vertellen. Mogen dan nu uwe knechten gunst vinden in uwe oogen; want wij zijn op een goeden dag<note n="1793">Op een dag van gastvrijheid en gulheid.</note> gekomen. Geef wat ook u voor de hand komt aan uwe dienaren en aan uw zoon David.</verse>
<verse osisID="1Sam.25.9"> En toen de dienaren van David gekomen waren, spraken zij tot Nabal al deze woorden uit naam van David en zwegen.</verse>
<verse osisID="1Sam.25.10"> Maar Nabal antwoordde aan de knechten van David en zeide: Wie is David? En wie is de zoon van Isaï? Er zijn tegenwoordig vele knechten, die van hun meesters wegloopen.</verse>
<verse osisID="1Sam.25.11"> Zou ik dan mijn brood en mijn water en het vleesch van het vee, dat ik voor mijne scheerders geslacht heb, nemen en geven aan lieden, van wie ik niet weet van waar zij zijn?</verse>
<verse osisID="1Sam.25.12"> Hierop keerden de knechten van David op hunne schreden terug en kwamen weder en deelden hem alle woorden mede, welke hij gesproken had.</verse>
<verse osisID="1Sam.25.13"> Toen sprak David tot zijne knechten: Ieder gorde zijn zwaard aan! En zij gordden ieder zijn zwaard aan en ook David gordde zijn degen aan; en zij trokken op achter David, ongeveer vierhonderd man. En tweehonderd bleven bij de pakken.</verse>
<verse osisID="1Sam.25.14"> Intusschen had aan Abigaïl, Nabal's vrouw, een harer knechten medegedeeld en gezegd: Zie, David heeft uit de woestijn boden gezonden met een zegenwensch aan onzen heer, maar hij heeft hen weggejaagd.</verse>
<verse osisID="1Sam.25.15"> Die lieden zijn zeer goed voor ons geweest en niet tot last, en nooit is er iets verloren gegaan al den tijd, dat wij met hen verkeerd hebben in de woestijn.</verse>
<verse osisID="1Sam.25.16"> Zij zijn ons als een muur geweest zoo bij nacht als bij dag, al de dagen, dat wij in hunne nabijheid de kudden weidden.</verse>
<verse osisID="1Sam.25.17"> Overleg daarom en denk na wat te doen; want er is onheil besloten tegen uw man en tegen uw huis; hij toch is een zoon van Belial<note n="1794">D.i. een snoodaard (zie Deut. XIII noot 18). Daarom richt zich de knecht tot Abigaïl, die hier alleen redding kan verschaffen.</note>, met wien geen overleg mogelijk is.</verse>
<verse osisID="1Sam.25.18"> Toen repte zich Abigaïl en nam tweehonderd brooden en twee zakken wijn en vijf toebereide rammen en vijf maten geroosterde gerst en honderd rozijnkoeken en tweehonderd klompen vijgen en legde het op de ezels<note n="1795">Vijf maten. Een maat, Hebr. seah, bevatte ruim 12 liters. Geroosterde gerst, zie Jos. V 12. Rozijnkoeken, droge rozijnen, tot koeken saamgeperst.</note>.</verse>
<verse osisID="1Sam.25.19"> En zij zeide tot hare knechten: Trekt vóór mij uit, zie, ik zal achter u volgen<note n="1796">Zij zendt als bij de ontmoeting tusschen Jacob en Esau de geschenken vóór zich uit, om een gunstigen indruk te maken.</note>. En aan haren man deelde zij het niet mede.</verse>
<verse osisID="1Sam.25.20"> Toen zij nu den ezel bestegen had en naar den voet van een berg<note n="1797">Naar het Hebr.: ‘in de bescherming van den berg’, d.i. door den berg gedekt en dientengevolge vóór de ontmoeting niet door David gezien.</note> afdaalde, daalden ook David en zijne mannen af haar te gemoet. En zoo kwam zij ook hun tegen.</verse>
<verse osisID="1Sam.25.21"> David nu zeide<note n="1798">Juist vóór de ontmoeting of toen hij uittoog, blijkbaar in groote opgewondenheid.</note>: Waarlijk, voor niet heb ik al wat dezen in de woestijn behoorde beschermd, en niets werd vermist van alles wat zijn eigendom was; en hij vergold mij kwaad voor goed.</verse>
<verse osisID="1Sam.25.22"> Dit moge de Heer aan de vijanden van David<note n="1799">De Grieksche, de Syrische en de Arabische vertaling lezen, zeker juist: ‘aan David’.</note> doen en dat er nog bijvoegen, indien ik van al hetgeen hem toebehoort, tot aan het morgenlicht laat o verblijven alwie aan den muur watert<note n="1800">Spreekwoordelijke uitdrukking voor een manlijk persoon, alleen, naar het schijnt, in verwenschingen en bedreigingen en daarom in verachtelijken zin gebezigd. Zie III Reg. XIV 10, XVI 11, XXI 21; IV Reg. IX 9.</note>.</verse>
<verse osisID="1Sam.25.23"> Toen nu Abigaïl David zag, repte zij zich en steeg van den ezel af en viel voor David op haar aangezicht en boog zich plat ter aarde</verse> 
<verse osisID="1Sam.25.24"> en wierp zich voor zijne voeten en zeide: Op mij, mijn heer, valle dit onrecht<note n="1801">Abigaïl wil er de verantwoordelijkheid van dragen, dat David de bezworen bedreiging niet uitvoert.</note>; laat, bid ik, uwe dienstmaagd tot u spreken, en luister naar de woorden uwer dienares.</verse>
<verse osisID="1Sam.25.25"> Store mijn Heer zich toch niet aan dien slechten man Nabal; want naar zijn naam is hij dwaas<note n="1802">Nabal beteekent roekeloos, dwaas, goddeloos.</note> en dwaasheid is in hem. En wat mij betreft, ik uwe dienstmaagd heb, mijn heer, uwe knechten niet gezien, die gij gezonden hebt.</verse>
<verse osisID="1Sam.25.26"> Nu dan, mijn heer, zoo waar de Heer leeft en uwe ziel leeft: Hij (is het), die u verhinderd heeft tot bloedvergieten te komen en u uwe hand behoed heeft<note n="1803">D.i. God weerhield u van wraakneming.</note>. Nu mogen dan aan Nabal gelijk worden uwe vijanden en wie mijnen heer onheil bereiden<note n="1804">Hetzij men het Hebr. weergeve als in de Vulgaat als Nabal of vertale ‘als dwaas’, de zin is: moogt gij niet als een dwaas verschijnen. In de taal der H. Schrift zijn dwazen menschen zonder zedelijk besef, geweldenaars.</note>.</verse>
<verse osisID="1Sam.25.27"> Aanvaard daarom dit huldeblijk, dat uwe dienstmaagd voor u, mijnen heer, heeft medegebracht en geef het aan uwe knechten, die u, mijnen heer, volgen<note n="1805">Zij verzoekt dat de medegebrachte geschenken gegeven worden aan de mannen, die David begeleiden.</note>.</verse>
<verse osisID="1Sam.25.28"> Vergeef de overtreding aan uwe dienstmaagd<note n="1806">Zij heeft ze dus op zich genomen. In hetgeen zij laat volgen drukt Abigaïl de verwachting uit, welke zeker reeds velen in Israël met haar deelden, dat David op den troon zoude komen.</note>! Zeker immers zal de Heer voor u, mijnen heer, een duurzaam huis stichten, omdat gij, mijn heer, de oorlogen des Heeren voert. Moge dan nimmer kwaad in u bevonden worden alle dagen uws levens<note n="1807">De mensch voert de oorlogen des Heeren, zoo hij krijgvoerend niet te rade gaat bij heb-, heersch- en wraakzucht, maar bij Gods wil. Naar dat beginsel handelend mag David op 's Heeren zegen rekenen, dien Abigaïl hem v. 29 toewenscht.</note>.</verse>
<verse osisID="1Sam.25.29"> Zoo dan ooit iemand zich opmaakt om u te vervolgen en u naar het leven te staan, dan zal het leven van mijnen heer als in den bundel der levenden worden bewaakt bij den Heer uwen God, en zal het leven uwer vijanden worden rondgeslingerd als met de kracht en den zwaai van den slinger<note n="1808">Zaken van waarde laat men niet slingeren, maar houdt men zorgvuldig bijeen, opdat zij niet verloren gaan. Zoo zal de Heer het leven van David met dat van anderen, die Hem dierbaar zijn, bewaren. Men vindt de uitdrukking bundel der levenden nog heden ten dage, enkel door de beginletters aangeduid, aan het slot van de opschriften op Joodsche graven in het Oosten. Daar duidt zij de gemeenschap der goeden in den hemel, hier van die op aarde aan. Met de vijanden van David zal de Heer het tegendeel doen. Hij zal hen wegwerpen gelijk de slingeraar de in zijn buidel vereenigde steenen wegslingert ‘uit de pan van den slinger’ (Hebr.).</note>.</verse>
<verse osisID="1Sam.25.30"> Wanneer dan de Heer aan u, mijnen heer, al het goede zal doen dat Hij aangaande u voorspeld heeft en u tot vorst over Israël aanstelt,</verse>
<verse osisID="1Sam.25.31"> dan zal het u, mijnen heer, niet zijn tot gesnik en zielswroeging onschuldig bloed vergoten of u zelf gewroken te hebben. En wanneer de Heer mijnen heer goed zal doen, zult gij uwer dienares gedenken.</verse>
<verse osisID="1Sam.25.32"> Nu zeide David tot Abigaïl: Gezegend zij de Heer, de God van Israël, die heden u mij te gemoet gezonden heeft, en gezegend uwe woorden,</verse>
<verse osisID="1Sam.25.33"> en gezegend gij, die mij heden weerhouden hebt tot bloedvergieten te komen en mij met eigen hand te wreken.</verse>
<verse osisID="1Sam.25.34"> Anders, zoo waar de Heer, de God van Israël, leeft, die mij weerhouden heeft u kwaad te doen: hadt gij u niet gehaast mij te gemoet te komen, er zou van Nabal niet een die aan den muur watert tot het morgenlicht zijn overgebleven.</verse>
<verse osisID="1Sam.25.35"> David nam dan van haar alles aan wat zij voor hem had medegebracht, en zeide haar: Ga in vrede huiswaarts; zie, ik heb naar uwe stem geluisterd en uw aanschijn geëerd<note n="1809">Naar het Hebr.: ‘en heb uw aangezicht (d.i. uw persoon) aangenomen’, d.i. ik ben u goedgunstig.</note>.</verse>
<verse osisID="1Sam.25.36"> Abigaïl nu ging naar Nabal, en zie, hij had een maaltijd in zijn huis als een koningsmaal. En het hart van Nabal was vroolijk, want hij was zeer dronken. Zij vertelde hem daarom geheel niets, klein noch groot tot aan den morgen.</verse> 
<verse osisID="1Sam.25.37"> Maar toen Nabal den volgenden morgen den wijn verduwd had, deelde hem zijne vrouw het voorgevallene mede. Toen bestierf hem het hart in het lijf en werd hij als een steen<note n="1810">De schrik joeg hem een beroerte aan.</note>.</verse>
<verse osisID="1Sam.25.38"> En nadat er tien dagen verloopen waren, sloeg de Heer Nabal en stierf hij.</verse>
<verse osisID="1Sam.25.39"> Als nu David vernam dat Nabal gestorven was, zeide hij: Geloofd zij de Heer, die gericht heeft over den smaad mij door Nabal's hand aangedaan en zijnen dienaar van het kwaad weerhouden heeft. Ja, Hij heeft de boosheid van Nabal op zijn eigen hoofd doen nederkomen. En David zond boden en liet aan Abigaïl zeggen dat hij haar voor zich tot vrouw wilde nemen.</verse>
<verse osisID="1Sam.25.40"> En de knechten van David kwamen bij Abigaïl te Carmel en spraken tot haar en zeiden: David heeft ons tot u gezonden, om u voor hem tot vrouw te nemen.</verse>
<verse osisID="1Sam.25.41"> En zij stond op, wierp zich op het aangezicht ter aarde en zeide: Hier hebt gij uwe dienstmaagd als slavin, om de voeten van mijns heeren knechten te wasschen<note n="1811">Oostersche wijze van spreken om onbegrensde dienstvaardigheid uit te drukken.</note>.</verse>
<verse osisID="1Sam.25.42"> En Abigaïl repte zich en maakte zich op en besteeg een ezel, en vijf meisjes, hare dienaressen, vergezelden haar, en zij volgde de boden van David en werd zijne vrouw.</verse>
<verse osisID="1Sam.25.43"> En David huwde ook Achinoam van Jezraël<note n="1812">Zeker niet dat van Issachar (zie Jos. XIX 18), maar dat van Juda, dat blijkens Jos. XV 56 dicht bij Carmel en Ziph gelegen was. David zal dus Achinoam wel tijdens zijn verblijf in dat gewest tot vrouw genomen hebben.</note>, en beiden waren vrouwen van hem.</verse>
<verse osisID="1Sam.25.44"> Maar Saül gaf zijne dochter Michol, David's vrouw, aan Phalti, den zoon van Laïs, die van Gallim was<note n="1813">Phalti wordt II Reg. III 15 Phaltiël genoemd. Gallim lag blijkens Is. X 30 dicht bij Rama en Gabaä.</note>.</verse>
</chapter>
<chapter osisID="1Sam.26"> 
<title>Hoofdstuk XXVI.</title>
<p>Opnieuw door de Zipheërs van David's aanwezigheid in hun gewest verwittigd, gaat Saül andermaal uit om David in de woestijn op te sporen (v. 1-3). Nadat David zich door verspieders heeft laten inlichten, sluipt hij 's nachts met Abisaï in Saül's legerplaats en vindt dien met zijne mannen in diepen slaap (v. 4-7). Abisaï wil Saül dooden, doch David weerhoudt hem en keert terug, na 's konings speer en drinkbeker te hebben meegenomen (v. 8-12). In veiligheid gekomen, roept David Abner toe, hem zijn gebrek aan waakzaamheid verwijtend, waardoor Saül ontwaakt, David herkent en zich door dezen van zijn onrecht laat overtuigen, waarop hij na een zegenwensch naar huis terugkeert (v. 12-25).</p>
<verse osisID="1Sam.26.1"> En de Zipheërs kwamen tot Saül te Gabaä en zeiden: Zie, David houdt zich schuil bij den heuvel Hachila, welke tegenover de wildernis is<note n="1814">In de Septuag. leest men vóór houdt zich schuil nog: ‘bij ons’, wat niet schijnt te kunnen worden gemist. Volgens v. 8 toch toefde David niet ‘bij den heuvel Hachila tegenover de wildernis’, (d.i. daar, waar de wildernis begon), maar in de woestijn zelf; daarentegen legerde Saül zich bij dien heuvel, om van daaruit David te vervolgen. De boodschap der Zipheërs schijnt daarom in dien zin te verstaan, dat David toefde in hun gewest, dat naar den heuvel Hachila, van elders niet bekend, genoemd werd. - De met v. 1 beginnende geschiedenis behoeft geenszins te worden aangezien als eene andere voorstelling van het XXIV verhaalde, 't Is volstrekt niet onwaarschijnlijk, dat Saül, de achterdochtige en wankelmoedige, opnieuw door de Zipheërs gewaarschuwd, ten tweeden male David ging vervolgen. Daarbij strookt het volkomen met David's karakter en opvatting omtrent de onschendbaarheid van 's Heeren gezalfde, dat hij ook van de tweede gelegenheid om zich te wreken geen gebruik maakte. Eindelijk is ook het verschil van omstandigheden in de twee verhalen zoo groot, dat het onnoodig schijnt daarop telkens te wijzen.</note>.</verse>
<verse osisID="1Sam.26.2"> Toen maakte Saül zich op en trok af naar de woestijn van Ziph en met hem drie duizend man van de uitgelezenen van Israël, om David in de woestijn van Ziph te zoeken.</verse>
<verse osisID="1Sam.26.3"> En Saül legerde zich te Gabaä-Hachila, hetwelk tegenover de wildernis aan den weg<note n="1815">D.i. den bekenden weg.</note> ligt, en David hield zich op in de woestijn. Toen hij nu bespeurde dat Saül hem in de woestijn achterna was gekomen<note n="1816">Het in den grondtekst zoowel hier als v. 4 gebezigde deelwoord duidt dikwerf aan, dat iets gaat of spoedig zal geschieden. Men kan daarom vertalen: ‘dat Saül hem zou vervolgen tot in de woestijn’.</note>,</verse>
<verse osisID="1Sam.26.4"> zond hij verspieders en kwam te weten dat hij daar stellig gekomen was<note n="1817">Naar het Hebr.: ‘dat hij zou komen op een bepaalden tijd’. Zie noot 3 en XXIII noot 15. Deze wetenschap maakte het David mogelijk, zijn stoutmoedige daad uit te voeren, alvorens Saül aan zijn plan uitvoering kon geven.</note>.</verse> 
<verse osisID="1Sam.26.5"> En David maakte zich stil op en kwam aan de plaats, waar Saül zich bevond, en nam de plek op, waar Saül zich te slapen had gelegd. De krijgsoverste nu van dezen was Abner, de zoon van Ner, en Saül sliep in de tent en het geheele volk rondom hem.</verse>
<verse osisID="1Sam.26.6"> En David sprak tot Achimelech, den Hetheër, en tot Abisaï, den zoon van Sarvia, den broeder van Joab, en zeide: Wie daalt met mij naar Saül in de legerplaats af? En Abisaï zeide: Ik zal met u afdalen<note n="1818">Den Hetheër. Zie Gen. XV 23; Judic. II 26. Sarvia was David's zuster. Zie I Par. II 16.</note>.</verse>
<verse osisID="1Sam.26.7"> David en Abisaï kwamen dan in den nacht tot het volk en vonden Saül liggend te slapen in de tent en de speer aan zijn hoofdeinde in den grond gestoken, en Abner en het volk slapend om hem heen.</verse>
<verse osisID="1Sam.26.8"> Toen zeide Abisaï tot David: God heeft heden uwen vijand in uwe handen geleverd. Nu dan, ik zal hem met de speer aan den grond steken, met éénen stoot, en er zal geen tweede noodig zijn.</verse>
<verse osisID="1Sam.26.9"> Maar David zeide tot Abisaï: Breng hem niet om. Want wie steekt zijne hand uit tegen den gezalfde des Heeren en blijft onschuldig?</verse>
<verse osisID="1Sam.26.10"> Voorts zeide David: Zoo waar de Heer leeft, tenzij de Heer hem sla of zijn dag kome om te sterven of hij ten oorlog uittrekke en valle,</verse>
<verse osisID="1Sam.26.11"> beware mij de Heer, dat ik mijne hand zou uitsteken tegen den gezalfde des Heeren! Neem daarom nu de speer weg, welke aan zijn hoofdeinde is, en den waterbeker, en laat ons gaan.</verse>
<verse osisID="1Sam.26.12"> David nam dan de speer en den waterbeker, die aan het hoofdeinde van Saül was, en zij gingen heen. En er was niemand, die het zag en opmerkte en wakker werd, maar allen sliepen, omdat een diepe slaap des Heeren<note n="1819">Vgl. Gen. II 91.</note> op hen gevallen was.</verse> 
<verse osisID="1Sam.26.13"> En nadat David was overgestoken naar de andere zijde en op den top van den berg in de verte was gaan staan - er was toen eene groote ruimte tusschen hen<note n="1820">Niet in rechte lijn, maar langs den weg door het dal.</note> -</verse>
<verse osisID="1Sam.26.14"> riep David tot het volk en tot Abner<note n="1821">David roept Abner aan, om des te meer indruk te maken op Saül.</note>, den zoon van Ner, en zeide: Antwoordt gij niet, Abner? En Abner antwoordde en zeide: Wie zijt gij, die daar roept en de rust des konings verstoort?</verse>
<verse osisID="1Sam.26.15"> En David zeide tot Abner: Zijt gij niet een man? En welk andere is uws gelijke in Israël? Waarom hebt gij dan uwen Heer en koning niet bewaakt? Want daar is iemand uit het volk binnengekomen, om uwen koning en heer om te brengen.</verse>
<verse osisID="1Sam.26.16"> Niet goed is dit uw gedrag. Zoo waar de Heer leeft, gijlieden zijt kinderen des doods<note n="1822">Gij hebt den dood verdiend.</note>, omdat gij uwen heer, den gezalfde des Heeren, niet bewaakt hebt. Ga dan nu eens zien, waar de speer des konings is en waar de waterbeker is, die aan zijn hoofdeinde stond.</verse>
<verse osisID="1Sam.26.17"> Saül nu herkende de stem van David en zeide: Is dat uwe stem, mijn zoon David? En David zeide: 't Is mijne stem, mijn heer en koning.</verse>
<verse osisID="1Sam.26.18"> Voorts zeide hij: Waarom vervolgt mijn heer zijnen dienaar? Wat heb ik gedaan? Of welk kwaad kleeft aan mijne hand?</verse>
<verse osisID="1Sam.26.19"> Luister dan toch nu, mijn heer en koning, naar de woorden van uwen dienaar: Indien de Heer u tegen mij opzet, moge Hij een slachtoffer ruiken<note n="1823">Zoo de Heer, om een of andere reden op mij vergramd, u tegen mij opzet, d.w.z. toelaat dat de booze geest zulks doet (vgl. I Par. XXI 1), dan moge Hij zich door een zoenoffer van mij laten verzoenen. (Zie Gen. VIII 21).</note>; indien echter menschenkinderen, dan mogen zij vervloekt zijn vóór 's Heeren aanschijn, omdat zij mij thans hebben verdreven, opdat ik niet wone in het erfdeel des Heeren, als zeiden zij: Ga heen en dien vreemde goden<note n="1824">Het erfdeel des Heeren is het land van Israël. Alleen daar kan men den Heer dienen volgens zijn wil. Onder de heidensche volken wordt men als gedwongen tot den dienst hunner goden, die inderdaad als de heeren van het land beschouwd werden, zoodat b.v. een Ammoniet, door zijne nationaliteit zelve, voor een dienaar van Milkom gold. Vgl. Jer. V 19.</note>!</verse> 
<verse osisID="1Sam.26.20"> Laat dan nu mijn bloed niet ter aarde vloeien vóór den Heer. Want de koning van Israël is uitgetrokken, om eene enkele vloo te zoeken, gelijk men een veldhoen vervolgt in het gebergte<note n="1825">Vóór den Heer. Naar den grondtekst: ‘van (weg) vóór het aangezicht des Heeren’, d.w.z. in den vreemde, waar de Heer niet de door allen erkende God is. De reden van deze bede is, dat Saül hem in Israël geen rust laat, maar hem dwingt het land te verlaten. Naar een op goede gronden gewijzigde lezing van het Hebr. luidt het vervolg van v. 20: ‘Want de koning van Israël is uitgetrokken, om mijne ziel te zoeken, gelijk de adelaar het veldhoen vervolgt in het gebergte’.</note>.</verse>
<verse osisID="1Sam.26.21"> Toen zeide Saül: Ik heb gezondigd. Keer terug, mijn zoon David; want ik zal u geen kwaad meer doen, omdat heden mijn leven kostbaar is geweest in uwe oogen. Het blijkt toch, dat ik dwaas gehandeld en in zeer groote onwetendheid verkeerd heb.</verse>
<verse osisID="1Sam.26.22"> En David antwoordde en zeide: Hier is de speer des konings. Laat een van 's konings manschappen overkomen en ze halen<note n="1826">Saül's ziekelijke wankelmoedigheid voldoende kennend, gaat David niet in op diens uitnoodiging om terug te keeren.</note>.</verse>
<verse osisID="1Sam.26.23"> En de Heer zal een ieder vergelden naar zijn rechtschapenheid en getrouwheid; de Heer heeft toch u in mijne hand geleverd, maar ik heb mijne hand niet willen slaan aan 's Heeren gezalfde.</verse>
<verse osisID="1Sam.26.24"> Zooals dan heden uw leven hooge waarde had in mijne oogen, zoo moge mijn leven hooge waarde hebben in de oogen des Heeren, en moge Hij mij redden uit elken nood.</verse>
<verse osisID="1Sam.26.25"> Toen zeide Saül tot David: Gezegend zijt gij, mijn zoon David, en zeker zult gij groote daden verrichten en veel vermogen. David ging nu zijns weegs, en Saül keerde terug naar zijne woonplaats.</verse>
</chapter>
<chapter osisID="1Sam.27"> 
<title>Hoofdstuk XXVII.</title><p>David neemt de wijk naar Achis, koning van Geth, die hem en zijne mannen veroorlooft te Siceleg te gaan wonen (v. 1-7). Van hier uit strooptochten ondernemend tegen vreemde volken doet David het voorkomen alsof zij tegen Israël gericht waren, waarop Achis meent een gestadig bondgenoot in hem te hebben gevonden (v. 8-12).</p>
<verse osisID="1Sam.27.1"> David nu zeide bij zich zelf: Den een of den anderen dag zal ik Saül in de handen vallen; is het niet beter, dat ik vlucht en behoud zoek in het land der Philistijnen, opdat Saül het opgeve en ophoude mij in geheel het gebied van Israël te zoeken? Dan zal ik aan zijne hand ontkomen<note n="1827">David's in menig opzicht gevaarlijk besluit wordt door zijn nood gerechtvaardigd. Zeker bond hem het bevel Gods, om zich in Juda te vestigen (XXII 5), niet voor altijd.</note>.</verse>
<verse osisID="1Sam.27.2"> En David maakte zich op en begaf zich, hij en de zeshonderd man met hem, naar Achis, den zoon van Maoch, den koning van Geth<note n="1828">Vermoedelijk had David ons onbekende redenen, om zich opnieuw tot Achis te begeven, bij wien hij reeds eenmaal korten tijd vertoefd had. Zie XXI 9-15.</note>.</verse>
<verse osisID="1Sam.27.3"> En David ging wonen bij Achis te Geth, hij en zijne mannen, ieder met zijn gezin en David met zijne twee vrouwen Achinoam de Jezrahelietische en Abigaïl, de vrouw van Nabal van Carmel.</verse>
<verse osisID="1Sam.27.4"> En aan Saül werd bericht, dat David de wijk genomen had naar Geth, en hij zocht hem niet langer.</verse>
<verse osisID="1Sam.27.5"> En David zeide tot Achis: Indien ik gunst in uwe oogen gevonden heb, laat mij dan eene verblijfplaats geven in eene of andere stad van het land, om daar te wonen. Waarom toch zou uw dienaar bij u verblijven in de koningstad<note n="1829">Met deze bescheiden woorden verbergt David zijne ware bedoeling, welke wel geen andere was dan zich aan het bespiedend oog en den besmettenden afgodendienst van Achis te onttrekken.</note>?</verse>
<verse osisID="1Sam.27.6"> Daarom gaf hem Achis te dien dage Siceleg. Om die reden heeft Siceleg aan de koningen van Juda behoord tot op dezen dag<note n="1830">Siceleg, dat blijkens II Esdr. XI 28 niet ver van Bersabeë lag, wordt Jos. XV 31 aan Juda, Jos. XIX 5 aan Simeon toegekend. Het bevond zich thans in de macht der Philistijnen. De plaats, waar die stad stond, is nog niet gevonden. Door haar ligging in de nabijheid van Bersabeë moest Siceleg gelijk Bersabeë van zelf tot het koninkrijk Juda behooren. De tweede helft van v. 6 wil daarom zeker zeggen dat de koningen van Juda op Siceleg een bijzonder eigendomsrecht hadden, afkomstig van Achis' schenking.</note>.</verse> 
<verse osisID="1Sam.27.7"> Het aantal dagen nu dat David woonde in het land der Philistijnen bedroeg vier maanden<note n="1831">Naar den grondtekst: ‘dagen (d.i. een jaar) en vier maanden’. Te Siceleg begint David reeds als koning op te treden. Hij bestiert de stad en haar omstreken, beoorloogt de vijanden van Israël en vermeerdert zijn leger (zie I Par. XII 1-7, 19-22).</note>.</verse>
<verse osisID="1Sam.27.8"> En David met zijne mannen trokken op en maakten buit op Gessuri en Gerzi en de Amalekieten<note n="1832">De eerste van deze drie volksnamen komt niet voor in de Septuag. en ontstond vermoedelijk door dubbelschrijving. De in het Overjordaansche land wonende Gessurieten (zie Jos. XII 5, XIII 11; Deut. III 14) konden bezwaarlijk van Siceleg uit door David beoorloogd worden. Met Gerzi, Hebr. Girsi, of naar andere lezing Gisri, schijnen de bewoners van het oude Gezer (zie II Reg. V 25), dat, reeds in Egyptische opschriften vermeld, teruggevonden is in het tegenwoordig Tellel-Gezer, bedoeld te zijn. Mogelijk echter is Girsi verschreven uit Pirsi, zoodat hier sprake zou zijn van de Pherezeërs (zie Gen. XIII noot 4). De Amalekieten zijn de overblijfselen van het door Saül (zie XV) niet geheel uitgeroeide volk. De twee (of drie) genoemde volken waren ten gevolge van hun aard en oorsprong vijandig zoowel aan de Israëlieten als aan de Philistijnen.</note>; want die gewesten waren in dat land van ouds bewoond, op den weg van Sur tot aan het land Egypte<note n="1833">Naar een verbeterde lezing van het Hebr.: ‘Want deze (stammen) woonden in het land, dat zich uitstrekt van Telam in de richting van Sur tot het land Egypte’. Telam was blijkens Jos. XV 24 een in het zuiden van Juda gelegen stad. Over Sur, zie Gen. XVI 7, XX 1, XXV 18; Exod. XV 22.</note>.</verse>
<verse osisID="1Sam.27.9"> En David sloeg hetgeheele land en liet man noch vrouw in leven, en nam schapen en runderen en ezels en kameelen en kleederen en keerde terug en kwam bij Achis<note n="1834">Er is hier sprake van herhaalde krijgstochten, alle gericht tegen volkstammen, die aan Israël, inzonderheid aan Juda, vijandig waren en volgens Gods bevel moesten worden uitgeroeid.</note>.</verse>
<verse osisID="1Sam.27.10"> En Achis zeide hem: Tegen wien hebt gij heden een uitval gedaan? David antwoordde: Tegen het zuiden van Juda en tegen het zuiden van Jerameël en tegen het zuiden van Ceni<note n="1835">Het zuiden, Hebr. telkenmale: ‘de Negeb’, naam van de steppen, zuidelijk van de Sjephela en het gebergte en de woestijn van Juda gelegen, zie Jos. XI noot 13. Met de bewoners van Jerameël, die naar I Par. II 9 en 42 tot het geslacht van Juda behoorden, en die van Ceni, d.i. de Kenieten (zie XV 6; XXX 29), onderhield David blijkens de giften, welke hij hun later zond (zie XXX 29), vriendschappelijke betrekkingen. - Door dit antwoord gelukt het David, Achis te misleiden. Gelijk uit deze valt ook uit vele andere plaatsen af te leiden dat de oude Israëlieten in een bloote leugen, tegenover een vijand gebezigd, weinig of geen kwaad zagen.</note>.</verse> 
<verse osisID="1Sam.27.11"> Man noch vrouw liet David in leven, noch bracht hij mede naar Geth, daar hij meende: Anders zullen zij tegen ons getuigen. Dat deed David<note n="1836">Velen houden geheel dit eerste gedeelte van het vers voor eene randbemerking.</note> en dat was zijn wijze van doen al de dagen dat hij in het land der Philistijnen woonde.</verse>
<verse osisID="1Sam.27.12"> Achis nu geloofde David en zeide: Veel kwaads heeft hij gedaan tegen zijn volk Israël<note n="1837">Naar het Hebr.: ‘hij heeft zich zelf in zeer kwaden reuk gebracht bij zijn volk, bij Israël’.</note>; hij zal daarom ten eeuwigen dage mijn dienstknecht zijn.</verse>
</chapter>
<chapter osisID="1Sam.28">
<title>Hoofdstuk XXVIII.</title><p>De Philistijnen doen Israël opnieuw den oorlog aan en Achis maakt David tot hoofd van zijn lijfwacht (v. 1-2). Voor den uitslag van den krijg bevreesd gaat Saül, van God geen antwoord ontvangend op zijne vragen, eene doodenbezweerster te Endor raadplegen (v. 3-7). In vermomming daar verschijnend haalt hij de toovenares over, den geest van Samuel op te roepen, die ook werkelijk verschijnt en aan Saül zijne aanstaande nederlaag en zijn dood voorspelt (v. 8-19). Hevig ontroerd weigert Saül te eten, maar laat zich toch overhalen eene verkwikking te nemen, waarna hij vertrekt (v. 20-25).</p>
<verse osisID="1Sam.28.1"> Het gebeurde nu in die dagen, dat de Philistijnen<note n="1838">De ‘Philistijnen’ bewoonden niet allen de zuidelijke kuststreken van Palestina, waar het rijk van Achis lag. Zij hadden zich ook gevestigd in de havenstad Dor (ten W. der vlakte van Jezraël) en verspreidden zich nu van daar uit oostwaarts in de vlakte tot Bethsan (aan den Jordaan) toe (zie XXXI 7-10). Zie overigens Judic. XIII noot 17 en de Inleiding op dat boek.</note> hunne troepen verzamelden, om zich ten strijde tegen Israël toe te rusten. En Achis zeide tot David: Weet nu wel dat gij met mij te velde zult trekken, gij en uwe manschappen.</verse>
<verse osisID="1Sam.28.2"> En David zeide tot Achis: Alsnu zult gij zien wat uw dienaar doen zal<note n="1839">Dubbelzinnig antwoord, door Achis begrepen in den zin, dien David wenscht.</note>. Daarop zeide Achis tot David: En ik, ik zal u aanstellen tot bewaker van mijn persoon al de dagen<note n="1840">Tot opperhoofd mijner lijfwacht, hetzij enkel gedurende den veldtocht hetzij voor goed. Vgl. XXIX 2.</note>.</verse>
<verse osisID="1Sam.28.3"> Samuel nu was gestorven en</verse> 
<verse osisID="1Sam.28.1">geheel Israël had over hem gerouwd en men had hem te Ramatha in zijne stad begraven<note n="1841">Vgl. XXV 1. De herhaling van het bericht was hier noodig ter inleiding van het verhaal over de verschijning van den geest van Samuel.</note>. En Saül had de toovenaars en waarzeggers uit het land weggedaan<note n="1842">Zeker op raad of bevel van Samuel; vgl. Exod. XXII 18; Lev. XIX 31, XX 27; Deut. XVIII 10-11. Voor toovenaars heeft het Hebr. ‘ʼobôth’, meervoud van ‘ʼob’, d.i. een, althans naar de meening van het volk, uit den Sjeol opgeroepen geest, of de toovenaar zelf, die hem oproept. Met het meervoud schijnen de meestal vrouwelijke personen te worden aangeduid, die geacht werden den geest van een afgestorvene ter beschikking te hebben of te kunnen oproepen. Sommiger vermoeden, dat hier geen toovenaars en waarzeggers, maar werktuigen van toovenarij en waarzeggerij bedoeld zijn, is niet gegrond.</note>.</verse>
<verse osisID="1Sam.28.4"> Nu verzamelden zich de Philistijnen en kwamen en sloegen hunne legerplaats op te Sunam. Maar ook Saül riep gansch Israël op en kwam naar Gelboë<note n="1843">Sunam of Sunem (zie Jos. XIX 18), het tegenwoordige Soelem, op de zuidelijke helling van den z.g. Kleinen Hermon, welke uit de vlakte van Jezraël oprijst. Ten Z. daarvan verheft zich en loopt in zuidoostelijke richting de bergketen Gelboë, welke de waterscheiding vormt tusschen de genoemde vlakte en die van den Jordaan en naar eerstbedoelde vlakte zacht glooiend afdaalt. Sunam en Gelboë waren dus de punten, waar de twee legers verzameld werden; de plaats wordt XXIX 1 en XXXI 1 nog nader bepaald.</note>.</verse>
<verse osisID="1Sam.28.5"> En Saül zag het leger der Philistijnen, en zijn hart werd bevreesd en ontstelde zeer.</verse>
<verse osisID="1Sam.28.6"> En hij raadpleegde den Heer, maar Hij antwoordde hem niet, noch door de droomen, noch door de priesters, noch door de profeten<note n="1844">De nieuweren achten dit vers in strijd met I Par. X 13 b en 14 a (Hebr.): ‘omdat hij (Saül) bij de doodenbezweerster te rade ging.... en niet te rade ging bij den Heer’. Maar die tegenspraak is slechts schijnbaar. De wijze, waarop Saül blijkens ons vers ‘den Heer raadpleegde’, was ongeoorloofd en feitelijk geen raadplegen van den Heer, maar bijgeloovig bedrijf om de toekomst te kennen. Verstoken van het geoorloofde en wettige middel om God te bevragen, daar de hoogepriester zich met den ephod bij David bevindt, ‘raadpleegt Saül den Heer’, d.w.z. tracht hij 's Heeren raadsbesluit omtrent den afloop van den strijd te vernemen, ‘door de droomen, door het vuur (Hebr. “baoerim”) en door de profeten’. Met de droomen zijn de droomen bedoeld van waarzeggers, die zich voor profeten uitgaven (zie Jer. XXIII 25-32 en Deut. XIII 1, vgl. met Num. XII 6). Met het vuur zal ‘haardvuur’ gemeend zijn (vgl. Isai. XLVII 14; Ezech. II 5), door zulke waarzeggers met bijgeloovige bedoelingen gebezigd. Bezwaarlijk kan het Hebr. ba-oerim, gelijk men algemeen aanneemt, beteekenen: ‘door de Oerim’, d.w.z. door het orakel. Want afgezien daarvan, dat Saül het orakel met kon raadplegen, wordt dit elders nooit door ha-oerim alleen aangeduid. Saül gaat dus bij waarzeggers of valsche profeten heul zoeken in oniromantie en pyromantie. Als dan dat bijgeloovig bedrijf hem - vermoedelijk door goddelijke beschikking - nog radeloozer maakt, begeeft hij zich zelfs tot eene doodenbezweerster.</note>.</verse> 
<verse osisID="1Sam.28.7"> Toen zeide Saül tot zijne dienaren: Zoekt mij eene vrouw, die over een waarzeggenden geest<note n="1845">Hebr.: ‘een ʼob’, zie noot 4.</note> beschikt; dan zal ik tot haar gaan en door haar raad vragen. En zijne dienaren zeiden tot hem: Er woont een vrouw, die over een waarzeggenden geest beschikt, te Endor<note n="1846">Endor (zie Jos. XVII 11; Ps. LXXXII 11), zuidelijk van den berg Thabor, oostelijk van Naïm, het tegenwoordige dorpje Endoer. Om van Gelboë daar te komen, moest Saül de verzamelplaats van het Philistijnsche leger omgaan.</note>.</verse>
<verse osisID="1Sam.28.8"> Toen legde hij zijne kleedij af en kleedde zich in een ander gewaad en ging heen, hij en twee mannen met hem, en zij kwamen in den nacht bij de vrouw, en hij zeide haar: Voorzeg mij de toekomst door den waarzeggenden geest en roep voor mij op wien ik u noemen zal.</verse>
<verse osisID="1Sam.28.9"> Maar de vrouw zeide tot hem: Zie, gij weet al wat Saül gedaan heeft en hoe hij de toovenaars en waarzeggers uit het land heeft uitgeroeid. Waarom dan legt gij mij een valstrik, om mij te laten ombrengen<note n="1847">Door vermoedelijk zoo tot al haar bezoekers te spreken noopte de vrouw dezen haar te zweren dat zij haar niet zouden verraden. Saül zweert haar dan ook (v. 10) dat haar geen kwaad zal overkomen.</note>?</verse>
<verse osisID="1Sam.28.10"> Toen zwoer Saül haar bij den Heer en zeide: Zoo waar de Heer leeft, er zal u niets kwaads overkomen om deze zaak.</verse>
<verse osisID="1Sam.28.11"> En de vrouw zeide hem: Wien zal ik voor u oproepen? En hij hernam: Roep Samuel voor mij op<note n="1848">Uit hetgeen verder volgt en inzonderheid uit v. 21 valt af te leiden dat de vrouw zich nu in een ander vertrek of achter een voorhang begeeft en daar op voor Saül verneembare wijze een tooverformulier uitspreekt, om kwansuis Samuel uit de onderwereld op te roepen. Volgens de meening van vele kerkvaders wisten de toovenaars en heksen hunne slachtoffers door buikspraak in de verbeelding te brengen, dat zij de stem van een afgestorvene vernamen. Op die meening berust de vertaling, welke de Septuag. geeft van vrouw, die een ʼob heeft, te weten: ‘buiksprekende vrouw’. Vermoedelijk is met het murmelen en mompelen, waarvan Isai. VIII 19 (grondt.) spottenderwijze gewaagd wordt, niets anders dan die buikspraak bedoeld. Uit geen enkelen gewijden tekst blijkt met zekerheid, dat toovenaars door hun duivelskunsten in werkelijkheid geesten van afgestorvenen konden oproepen, ofschoon de invloed van den duivel bij hun werk wel in het spel kan zijn geweest.</note>.</verse> 
<verse osisID="1Sam.28.12"> Toen nu de vrouw Samuel zag, schreeuwde zij luidkeels en zeide tot Saül: Waarom hebt gij mij misleid? Gij immers zijt Saül zelf<note n="1849">De vrouw ziet werkelijk Samuel, d.i. diens geest in zichtbare verschijning, voor zich opdoemen. Dit laatste zegt woordelijk de aanhef van het vers, dat bewijst ook de schrik der vrouw - zij gilt - alsmede de omstandigheid, dat zij nu ook terstond begrijpt dat het Saül was, die haar kwam raadplegen. Door dezen thans op heeterdaad betrapt, acht zij zich verloren. Maar de koning, die niet om haar te betrappen gekomen was, stelt haar gerust (v. 13).</note>.</verse>
<verse osisID="1Sam.28.13"> Maar de koning zeide haar: Vrees niet! Wat ziet gij? En de vrouw zeide tot Saül: Goden<note n="1850">Hebr. elohim, d.i. of een goddelijk, indrukwekkend wezen, of (zie Exod. XXI 6 met de noot) een rechter.</note> zie ik oprijzen uit den grond.</verse>
<verse osisID="1Sam.28.14"> En hij zeide haar: Hoe is zijn gedaante? En zij hernam: Een oud man komt op, en hij is in een mantel gehuld. Toen begreep Saül dat het Samuel was, en hij boog zich op zijn aangezicht ter aarde en wierp zich neder<note n="1851">In een mantel gehuld, gelijk Samuel was, toen hij bij zijne laatste ontmoeting met Saül hem den rug keerde, zie XV 27. Vol schrik en ontzag werpt Saül zich, aan de werkelijkheid der verschijning niet twijfelend, ter aarde.</note>.</verse>
<verse osisID="1Sam.28.15"> En Samuel zeide tot Saül<note n="1852">Niet, gelijk velen onderstellen, bij monde der vrouw, maar zelf. Anders zou het zeker gezegd zijn. Hoogstwaarschijnlijk wordt Samuel nu ook door Saül gezien.</note>: Waarom hebt gij mij in mijne rust gestoord, om mij te doen opkomen<note n="1853">De vraag is niet in dien zin te verstaan, dat Saül hem door de bezwering der vrouw zou hebben gestoord in zijne rust. Samuel verschijnt naar aanleiding dier bezwering, maar niet door haar; hij verschijnt door eene beschikking Gods. Door God verlaten en verworpen heeft Saül in zijne radeloosheid door duivelskunsten raad en troost hopen te vinden bij zijn voormaligen vriend. Voor deze, wellicht zijn grootste zonde straft God hem op de meest gevoelige wijze: Hij zendt hem Samuel, echter niet als raadgever en trooster, maar als verkondiger van zijn ondergang.</note>? En Saül zeide: Ik ben zeer benauwd; want de Philistijnen voeren krijg tegen mij, en God is van mij geweken, en heeft mij niet willen aanhooren<note n="1854">Naar het Hebr.: ‘en heeft mij niet meer geantwoord’, te weten, sedert gij mij voor het laatst zijn wil kenbaar maaktet.</note>, noch door den dienst der profeten, noch door droomen. Daarom heb ik u geroepen, om mij te verkondigen wat ik doen moet.</verse>
<verse osisID="1Sam.28.16"> Toen zeide Samuel: Waarom ondervraagt gij mij, terwijl de Heer van u geweken en tot uwen mededinger overgegaan is<note n="1855">De grondtekst heeft: ‘en uw vijand geworden is’.</note>?</verse>
<verse osisID="1Sam.28.17"> De Heer toch zal u doen, zoo- als Hij door mijne bediening gezegd heeft en zal u het koningschap uit de hand scheuren en het geven aan uwen naaste, aan David<note n="1856">Vgl. XV 23, 28.</note>.</verse>
<verse osisID="1Sam.28.18"> Omdat gij niet gehoorzaamd hebt aan het woord des Heeren en den toorn zijner gramschap niet hebt voltrokken aan Amalek, daarom heeft de Heer u hetgeen gij ondergaat thans aangedaan.</verse>
<verse osisID="1Sam.28.19"> En de Heer zal ook Israël met u in de handen der Philistijnen geven, en morgen zult gij en uwe zonen bij mij zijn<note n="1857">Morgen, d.i. binnen kort. Gelijk het gansche verhaal getuigt inzonderheid deze zinsnede voor het geloof der Joden aan het voortbestaan van 's menschen ziel na den dood.</note>; bovendien zal de Heer ook het leger van Israël in de handen der Philistijnen overleveren<note n="1858">Deze geheele voorspelling, welke letterlijk vervuld werd, pleit ten sterkste tegen sommiger bewering, dat de geheele verschijning bedrog was, hetzij van den duivel, hetzij van de vrouw, of van beiden saam.</note>.</verse>
<verse osisID="1Sam.28.20"> En meteen stortte Saül lang uit op den grond; want hij was zeer geschrokken over de woorden van Samuel<note n="1859">Samuel was hem dus werkelijk verschenen. Daarvoor pleit ook de letterlijke zin van Eccli. XLVI 23. Dat verreweg de meeste kerkvaders en oude schriftverklaarders het tegendeel verdedigen, kan niet ontkend worden. Maar zij schijnen dit te doen, omdat zij zich, eene werkelijke verschijning aannemend, ten onrechte (zie noot 16) verplicht rekenden met Origenes te onderstellen dat Samuel door duivelbezwering was opgeroepen. S. Augustinus intusschen, die de verschillende meeningen bespreekt, geeft ten slotte de voorkeur aan het door ons verdedigde gevoelen, dat God in werkelijkheid Samuel tot Saül zond, ‘ten einde hem door het goddelijk strafvonnis te verpletteren’. Zoo verkrijgt ook de geheele geschiedenis van Saül en Samuel het meest waardige, meest passende, meest indrukwekkende slot.</note>, ook was hij krachteloos, omdat hij dien ganschen dag niet gegeten had.</verse>
<verse osisID="1Sam.28.21"> En de vrouw trad bij Saül binnen<note n="1860">Zij was dus niet in het vertrek gebleven, waar zij het eerst met Saül sprak.</note>, en daar hij geheel ontdaan was, zeide zij tot hem: Zie, uwe dienstmaagd heeft aan uw woord gehoorzaamd en ik heb mijne ziel in uwe hand gesteld<note n="1861">D.w.z. mijn leven voor u gewaagd, te weten, toen ik aan uw verlangen ging voldoen.</note> en naar uwe woorden geluisterd, die gij tot mij gesproken hebt.</verse>
<verse osisID="1Sam.28.22"> Luister daarom nu ook gij naar de stem uwer dienstmaagd en laat mij u dan eene bete broods voorzetten, opdat gij door te eten bij kracht komt en op weg kunt gaan.</verse> 
<verse osisID="1Sam.28.23"> Maar hij sloeg het af en zeide: Ik eet niet. Doch zijne dienaren en de vrouw drongen bij hem aan, en hij luisterde eindelijk naar hunne stem en stond op van den grond en ging op het bed<note n="1862">Op de rustbank, gelijk men er nog steeds in Oostersche huizen tegen den muur geplaatst vindt.</note> zitten.</verse>
<verse osisID="1Sam.28.24"> De vrouw nu had een gemest kalf in huis en zij repte zich en slachtte het en nam meel, kneedde het en bakte er ongezuurde koeken<note n="1863">Zie Judic. VI 19 met de betreffende noot.</note> van.</verse>
<verse osisID="1Sam.28.25"> En zij zette het Saül en zijnen dienaren voor. En na gegeten te hebben stonden zij op en liepen dien ganschen nacht<note n="1864">Naar den grondtekst: ‘en gingen heen in denzelfden nacht’. Om van Endor naar Gelboë te gaan heeft men niet een geheelen nacht noodig.</note>.</verse>
</chapter>
<chapter osisID="1Sam.29">
<title>Hoofdstuk XXIX.</title><p>Met eene Philistijnsche legerafdeeling trekt David in het gevolg van Achis op, wat den achterdocht wekt van Philistijnsche vorsten, die Achis verzoeken hem terug te zenden (v. 1-5). Met schijnbare misnoegdheid verneemt David het verzoek van Achis om terug te keeren en voldoet daaraan (v. 6-11).</p>
<verse osisID="1Sam.29.1"> Alle troepen der Philistijnen nu verzamelden zich te Aphek; maar ook Israël betrok een kamp, bij de bron, die te Jezrahel was<note n="1865">Vgl. XXVIII 4. Naar het schijnt wijst de schrijver thans de verzamelplaatsen der twee legers nauwkeuriger aan dan daar. Aphek kan niet het IV 1 genoemde zijn. Men vermoedt het, op grond van ons verhaal, in het tegenwoordige Afoeleh ten W. van Sunem; zijne eenzelvigheid met dat van III Reg. XX 26 is twijfelachtig. De bron, die te Jezraël is, is vermoedelijk de tegenwoordige bron Aïn-Dzjaloed. Om beter hun krijgswagens te kunnen gebruiken hielden de Philistijnen zich in de laagte.</note>.</verse>
<verse osisID="1Sam.29.2"> En de vorsten der Philistijnen rukten op in afdeelingen van honderd en van duizend, maar David en zijne manschappen waren in de achterhoede bij Achis<note n="1866">Vgl. XXVIII noot 2.</note>.</verse>
<verse osisID="1Sam.29.3"> En de vorsten der Philistijnen zeiden tot Achis: Wat moeten die Hebreërs? En Achis zeide tot de vorsten der Philistijnen: Kent gij</verse> 
<verse osisID="1Sam.29.1">David niet, die de dienaar was van Saül, den koning van Israël? Hij nu is vele dagen of jaren bij mij, en nooit heb ik iets in hem gevonden van den dag af, dat hij tot mij overliep, tot op dezen dag<note n="1867">Achis geeft twee redenen aan, waarom hij meent op de trouw van David te kunnen rekenen. Deze was vooreerst een van Saül weggeloopen dienaar, die niet licht naar zijn harden meester zou terugkeeren, en was voorts aan Achis reeds geruimen tijd een man van beproefde trouw gebleken. Vele dagen of jaren. Naar de lezingen der Septuag. vermoedelijk te verbeteren in: ‘deze twee jaren’.</note>.</verse>
<verse osisID="1Sam.29.4"> Maar de vorsten der Philistijnen werden op hem vertoornd en zeiden hem: Laat dien man terugkeeren en zitten op zijne plaats, waar gij hem een verblijf hebt aangewezen, en laat hem niet met ons ten strijde trekken, opdat hij niet onze belager worde, als wij beginnen te strijden<note n="1868">Volgens de Septuag. beter: ‘en ons ook niet in het kamp tot een verrader worde’. De vorsten willen David noch laten medevechten, noch ter bewaking van het kamp achterlaten.</note>. Hoe toch zou hij beter de gunst zijns meesters kunnen herwinnen dan met onze hoofden?</verse>
<verse osisID="1Sam.29.5"> Is het niet dezelfde David, wien ter eere men in reien zong en zeide: Saül versloeg zijne duizenden, maar David zijne tienduizenden?</verse>
<verse osisID="1Sam.29.6"> Toen riep Achis David en zeide hem: Zoo waar de Heer leeft, gij zijt eerlijk en goed in mijn oog, en uw uit- en ingaan in het leger is mij bekend; en nooit heb ik iets kwaads in u gevonden van den dag af, dat gij tot mij gekomen zijt, tot op dezen dag. Maar gij bevalt niet aan de vorsten.</verse>
<verse osisID="1Sam.29.7"> Keer derhalve terug en ga in vrede en wees geen steen des aanstoots in de oogen van de vorsten der Philistijnen.</verse>
<verse osisID="1Sam.29.8"> En David zeide tot Achis: Wat heb ik toch gedaan? en wat hebt gij in mij, uwen dienaar, gevonden van den dag, dat ik u onder de oogen ben gekomen, tot op dezen dag, dat ik niet mag komen en strijden tegen de vijanden van mijnen heer en koning<note n="1869">Slechts voor den schijn verzet zich David tegen zijne wegzending, en daarbij met dubbelzinnige woorden, welke Achis gelijk XXVIII 2 wederom in voor zich gunstigen zin opvat. Nooit zou David tegen zijn volk en zijn koning hebben willen strijden.</note>?</verse> 
<verse osisID="1Sam.29.9"> En Achis hernam en zeide tot David: Ik weet dat gij goed zijt in mijne oogen als een engel Gods<note n="1870">Zoo eerlijk en dapper. In de Septuag. leest men dit niet.</note>; maar de vorsten der Philistijnen hebben gezegd: Laat hem niet met ons ten strijde optrekken.</verse>
<verse osisID="1Sam.29.10"> Maak u dan morgen ochtend op met de dienaren uws heeren, die met u gekomen zijn, en als gij in den nacht zult zijn opgestaan en het begint licht te worden, gaat dan heen<note n="1871">Volgens de Septuag. is dit vers verschreven en verminkt en luidde in zijn geheel oorspronkelijk: ‘Maak u dan morgen ochtend op, gij en de mannen (tekst van Lucianus), die met u gekomen zijn, en begeef u naar de plaats, waar ik u gevestigd heb, en koester geen boosheid in uw hart, want gij zijt goed in mijn oog; maar maak u morgen in den ochtend op, en ga, als het licht is, heen’.</note>.</verse>
<verse osisID="1Sam.29.11"> David stond dan in den nacht op, hij en zijn manschappen, om in den morgen weg te trekken en terug te keeren naar het land der Philistijnen<note n="1872">Gelijk reeds zoo menigmaal te voren bevrijdt God den op Hem vertrouwenden David in het meest benarde oogenblik uit een zeer hachelijken toestand.</note>. En de Philistijnen trokken op naar Jezrahel.</verse>
</chapter>
<chapter osisID="1Sam.30">
<title>Hoofdstuk XXX.</title>
<p>Tijdens David's afwezigheid hadden Amalekieten Siceleg overvallen en geplunderd en alles, ook David's beide vrouwen, medegenomen (v. 1-5). Te Siceleg teruggekomen geraakt David in groote verlegenheid. Na den Heer te hebben geraadpleegd jaagt hij de roovers achterna tot de beek Bezor, waar tweehonderd zijner mannen uit vermoeidheid achterblijven. Door een gelukkig toeval op het spoor der roovers gebracht achterhaalt en overvalt hij hen onverhoeds en wint het geroofde met nog veel buit terug (v. 6-20). David deelt ook aan de achtergeblevenen van den buit uit en zendt geschenken naar alle plaatsen, waar hij had rondgezworven (v. 20-31).</p>
<verse osisID="1Sam.30.1"> Toen nu David en zijne mannen den derden dag te Siceleg aankwamen, hadden de Amalekieten van het zuiden uit een aanval gedaan op Siceleg en hadden Siceleg geslagen en in brand gestoken<note n="1873">Van het zuiden. Hebr. in den Negeb, zie XVIII noot 10. Daar zoowel de Philistijnsche als de Israëlietische krijgslieden waren opgeroepen, was de landstreek zonder verdedigers.</note>.</verse> 
<verse osisID="1Sam.30.2"> En zij hadden van daar de vrouwen gevangen weggevoerd, klein en groot<note n="1874">Achter de vrouwen heeft de grondtekst: ‘en al wat daar was’, d.i. aan have en kinderen. Zonder twijfel waren de vrouwen en kinderen voor een slavenmarkt bestemd.</note>, gedood echter hadden zij niemand, maar zij hadden ze medegenomen en trokken huns weegs.</verse>
<verse osisID="1Sam.30.3"> Toen nu David en zijne mannen bij de stad kwamen en haar door het vuur verteerd vonden en hunne vrouwen en hunne zonen en dochters in gevangenschap gevoerd,</verse>
<verse osisID="1Sam.30.4"> verhieven David en het volk, dat bij hem was, hunne stem en weenden, totdat zij geen tranen meer hadden.</verse>
<verse osisID="1Sam.30.5"> Want ook de twee vrouwen van David waren in gevangenschap weggevoerd, Achinoam, de Jezrahelietische, en Abigaïl, de vrouw van Nabal van Carmel.</verse>
<verse osisID="1Sam.30.6"> Toen kwam David in groote bedrukking, want het volk wilde hem steenigen, want eenieders hart was verbitterd over zijne zonen en dochters. Maar David sterkte zich in den Heer, zijn God<note n="1875">Die zoo nu als te allen tijde zijn eenige toeverlaat was.</note>.</verse>
<verse osisID="1Sam.30.7"> En hij zeide tot den priester Abiathar, den zoon van Achimelech: Houd mij den ephod vóór. En Abiathar hield den ephod aan David vóór<note n="1876">De ‘ephod’ duidt hier het ‘borstschild des gerichts’ (zie Exod. XXVIII met noot 11) aan, dat aan den ephod bevestigd was. In zijn hoogepriesterlijk gewaad kwam dus Abiathar.</note>.</verse>
<verse osisID="1Sam.30.8"> En David raadpleegde den Heer en zeide: Zal ik die roovers nazetten en zal ik hen overmeesteren of niet? En de Heer zeide hem: Zet ze na, want zeker zult gij ze achterhalen en hun den buit ontrukken<note n="1877">De dubbele vraag is zakelijk slechts ééne. 't Ware toch dwaasheid geweest de roovers na te zetten, zoo hij dezen niet zou overmeesteren. Op de vraag antwoordt het orakel met eene eenvoudige bevestiging. Maar de schrijver vermeldt uitdrukkelijk, welke belofte die bevestiging insluit.</note>.</verse>
<verse osisID="1Sam.30.9"> David trok dan heen, hij en de zeshonderd man, die bij hem waren, en zij kwamen tot aan de beek Besor<note n="1878">Deze beek wordt elders niet genoemd.</note>, en uitgeput bleven eenigen achter.</verse>
<verse osisID="1Sam.30.10"> Maar David zette de vervolging voort, hij en vierhonderd man; want tweehonderd waren achtergebleven, omdat zij, uitgeput, de beek Besor niet konden overtrekken.</verse>
<verse osisID="1Sam.30.11"> En zij vonden op het veld een Egyptenaar en brachten hem bij David. En zij gaven hem brood te eten en water te drinken</verse>
<verse osisID="1Sam.30.12"> en nog een stuk vijgenkoek en een paar rozijnenkoeken<note n="1879">Naar het Hebr.: ‘en twee trossen rozijnen’, wat in de Septuag., naar het schijnt terecht, ontbreekt. Aan een van honger haast stervenden mensch geeft men niet veel ineens.</note>. Toen hij dat gegeten had, kwam hij weer bij en leefde weer op. Hij had toch in geen drie dagen en drie nachten brood gegeten noch water gedronken.</verse>
<verse osisID="1Sam.30.13"> Nu zeide David tot hem: Aan wien behoort gij? En van waar komt en waarheen gaat gij? En hij zeide: Een Egyptische knaap ben ik, de slaaf van een Amalekiet. Mijn meester heeft mij, omdat ik ziek werd, eergisteren laten liggen.</verse>
<verse osisID="1Sam.30.14"> Want wij hebben een inval gedaan in het zuidelijk gebied der Cerethers en in Juda en in het zuiden van Caleb<note n="1880">Naar het Hebr.: ‘in den Negeb der Cerethers en in hetgeen van Juda (is) en in den Negeb van Caleb’. De Cerethers waren een volgens sommigen van Creta afkomstige, met de Philistijnen verwante volksstam en worden II Reg. XX 23 genoemd als met de Pheleteërs David's lijfwacht leverende.</note> en hebben Siceleg in brand gestoken.</verse>
<verse osisID="1Sam.30.15"> En David zeide hem: Kunt gij mij naar die bende brengen? En deze zeide: Zweer mij bij God dat gij mij niet dooden, noch aan mijn meester uitleveren zult; dan zal ik u naar die bende brengen. En David zwoer het hem.</verse>
<verse osisID="1Sam.30.16"> Toen hij hem nu heengeleid had<note n="1881">De man wist blijkbaar van vroegere strooptochten of uit hetgeen hij gehoord had de plek, waar de roovers den buit zouden verdeelen.</note>, zie, daar lagen zij over de geheele streek op den grond, etende en drinkende en als een feestelijken dag vierende om al den roof en den buit, dien zij uit het land der Philistijnen en uit het land Juda hadden weggehaald.</verse>
<verse osisID="1Sam.30.17"> En David versloeg hen van den avond tot den avond van den volgenden dag<note n="1882">Naar eene met behulp der Septuag. verbeterde lezing van het Hebr.: ‘En David overviel hen den volgenden dag en sloeg hen van het morgenkrieken tot den avond’. Hij overrompelde de roovers in den slaap, die op de feestviering volgde.</note>, en geen hunner ontsnapte, behalve vierhonderd jonge mannen, die de kameelen bestegen hadden en op de vlucht gegaan waren.</verse>
<verse osisID="1Sam.30.18"> Zoo redde David alles wat de Amalekieten hadden weggehaald en redde hij zijne twee vrouwen.</verse>
<verse osisID="1Sam.30.19"> En men miste niets, groot noch klein, zoo van de zonen als van de dochters, noch van den buit, en alles wat zij geroofd hadden bracht David terug.</verse>
<verse osisID="1Sam.30.20"> Toen nam hij al het klein vee en de runderen en dreef ze voor zich uit, en men zeide: Dat is de buit van David<note n="1883">Naar den grondtekst met geringe wijziging: ‘En David nam alle schapen en runderen, en zij (d.i. enkelen) dreven dat vee vóór hem (die aan de spits van den menschenstoet ging) uit en riepen: Dat is de buit van David’. De menigte juichte David toe om zijn grooten buit.</note>.</verse>
<verse osisID="1Sam.30.21"> David kwam nu tot de tweehonderd man, die vermoeid waren achtergebleven en David niet hadden kunnen volgen en die hij bij de beek Bezor had laten blijven. En dezen kwamen David en het volk, dat bij hem was, te gemoet. En David trad op het volk toe en bood het den vredegroet<note n="1884">Naar de Septuag. beter aldus: ‘en het (volk) bood hem (David) den vredegroet’.</note>.</verse>
<verse osisID="1Sam.30.22"> Maar toen namen alle kwaadwilligen en onrechtvaardigen onder de mannen, die met David getrokken waren, het woord op en zeiden: Omdat zij niet met ons getrokken zijn, zullen wij hun niets geven van den buit, dien wij gered hebben. Maar ieder stelle zich tevreden met zijne vrouw en zijne kinderen, en als zij die hebben, kunnen zij heengaan.</verse> 
<verse osisID="1Sam.30.23"> Maar David zeide: Doet niet alzoo, mijne broeders, met hetgeen de Heer ons geschonken heeft, die ons behouden en de roovers, die ons overvallen hadden, in onze handen gegeven heeft.</verse>
<verse osisID="1Sam.30.24"> En ook niemand zal bij zulk een woord naar u luisteren. Gelijk toch zal het deel zijn van wie ten strijde trekt en van wie bij de pakken blijft<note n="1885">In het Hebr. heeft deze spreuk rythmischen vorm: ‘Als het deel van den man, die optrekt in den strijd, zoo is het deel van den man, die achterblijft bij de pakken’.</note>, en zij zullen gelijk opdeelen.</verse>
<verse osisID="1Sam.30.25"> En zoo geschiedde het van dien dag af en het gold voortaan als vastgesteld en voorgeschreven en als eene wet in Israël tot op dezen dag.</verse>
<verse osisID="1Sam.30.26"> En David kwam te Siceleg en zond een deel van den buit aan de oudsten van Juda, zijne vrienden, met de boodschap: Ontvangt een zegen van den buit op de vijanden des Heeren behaald.</verse>
<verse osisID="1Sam.30.27"> Aan hen, die te Bethel waren, en die te Ramoth ten zuiden en die te Jether<note n="1886">Al de v. 27-31 genoemde plaatsen, wier namen ten deele verschreven zijn, moeten uitteraard in het zuiden van Juda gezocht worden. Met Bethel is daarom niet Bethel in Ephraïm bedoeld, maar vermoedelijk Bethul (zie Jos. XIX 4), I Par. IV 30 Bethuel genoemd, dat dicht bij Siceleg lag. Ramoth ten zuiden, Hebr. Ramoth-Negeb, zie Jos. XIX 3. Jether, zie Jos. XVI 48, XXI 14, eene priesterstad in het bergland van Juda.</note></verse>
<verse osisID="1Sam.30.28"> en die te Aroër en die te Sephamoth en die te Esthamo<note n="1887">Aroër, zeker de op Egyptische lijsten voorkomende stad Harhorar en het tegenwoordige dorp Ararah, zuidoostelijk van Bersabeë, waar nog aanzienlijke overblijfselen eener stad gevonden zijn. Sephamoth is onbekend. Esthamo, zie Jos. XV 50, eene priesterstad in Juda, het tegenwoordige Es-Semoua.</note></verse>
<verse osisID="1Sam.30.29"> en die te Rachal en die in de steden van Jerameël en die in de steden van Ceni<note n="1888">Voor Rachal, dat onbekend is, heeft de Septuag. Karmel, zeker terecht. Zie daarover en over de twee volgende namen XVII 10.</note></verse>
<verse osisID="1Sam.30.30"> en die te Arama en die bij het meer Asan en die te Athach<note n="1889">Arama of Horma-Sephaäth, zie Num. XIV 45; Jos. XII 14. Het meer Asan, Hebr. Kor- asjan, misschien te vereenzelvigen met het Jos. XV 42 genoemde Asan; zoo niet, schrijffout voor Bersabeë (Septuag.). Athach, onbekend, wellicht schrijffout voor Anab, dat volgens Jos. XI 21 dicht bij Hebron lag, hetwelk v. 31 onmiddellijk volgt.</note></verse> 
<verse osisID="1Sam.30.31"> en die te Hebron en aan de anderen, welke op die plaatsen waren, waar David met zijne mannen verkeerd had.</verse>
</chapter>
<chapter osisID="1Sam.31">
<title>Hoofdstuk XXXI.</title>
<p>De Philistijnen verslaan het leger van Israël en dooden Jonathas met twee zijner broeders. Zwaar gewond verlangt Saül van zijn wapendrager hem te dooden; als deze niet gehoorzaamt, doodt hij zich zelf, waarop de wapendrager zijn voorbeeld volgt. Algemeens vlucht der Israëlieten; hunne steden worden door den vijand bezet (v. 1-7). De Philistijnen vinden het lijk van Saül en hangen den romp op aan den muur te Bethsan. De inwoners van Jabes nemen het daar weg, verbranden het en bedrijven rouw (v. 8-15).</p>
<verse osisID="1Sam.31.1"> De Philistijnen nu streden tegen Israël; en de mannen van Israël sloegen voor de Philistijnen op de vlucht en vielen en sneuvelden op het gebergte Gelboë<note n="1890">I Par. X is afgezien van enkele bijzonderheden gelijkluidend met dit hoofdstuk. Op het gebergte Gelboë. De twee legers raakten (zie XXIX 11) zeker slaags in de vlakte van Jezraël; aan het wijken gebracht, zullen de Israëlieten zich naar het gebergte hebben teruggetrokken, door hun vijanden achtervolgd.</note>.</verse>
<verse osisID="1Sam.31.2"> En de Philistijnen vielen op Saül en zijne zonen aan en velden Jonathas en Abinadab en Melchisua, de zonen van Saül, neer<note n="1891">Vgl. XIV 49.</note>.</verse>
<verse osisID="1Sam.31.3"> En geheel de zwaarte van den, strijd keerde zich tegen Saül; en de boogschutters kregen hem onder schot, en hij werd zwaar door de boogschutters gewond<note n="1892">Naar de Septuag.: ‘en hij werd gewond in het onderlijf’.</note>.</verse>
<verse osisID="1Sam.31.4"> En Saül zeide tot zijn wapendrager: Trek uw zwaard en doorsteek mij; anders komen wellicht die onbesnedenen en brengen mij om, hun spel met mij drijvende. Maar zijn wapendrager wilde niet, omdat hij door overgrooten schrik bevangen was<note n="1893">Door ontsteltenis over de vreeselijke ramp, of door ontzag voor den koning.</note>. Daarom greep Saül het zwaard en wierp er zich in.</verse>
<verse osisID="1Sam.31.5"> En dat ziende, te weten, dat Saül dood was, wierp ook zijn wa- pendrager zelf zich in zijn zwaard en stierf met hem.</verse>
<verse osisID="1Sam.31.6"> Zoo stierf Saül en zijne drie zonen en zijn wapendrager en al zijne mannen gelijkelijk op één en denzelfden dag<note n="1894">Saül's einde openbaart de wrake des Heeren in al haar verschrikking. De aangewezen bevrijder van Israël ziet de volslagen nederlaag van zijn volk, de koning en vader, bedacht op de opvolging van zijn zaad, ziet zijne zonen sneuvelen; de gezalfde Gods eindigt door God verlaten als zelfmoordenaar.</note>.</verse>
<verse osisID="1Sam.31.7"> En toen de mannen van Israël, die aan den overkant van de vallei en van den Jordaan<note n="1895">Nabij de vlakte van Jezraël en aan (nl. ten W. van) den Jordaan, zooals men den grondtekst kan opvatten. Waarschijnlijk wordt alleen de streek tusschen de vlakte van Jezraël en den Jordaan bedoeld, waartoe ook Bethsan (v. 10) behoorde.</note> woonden, zagen dat de Israëlieten gevlucht en Saül en zijne zonen gesneuveld waren, verlieten zij hunne steden en gingen op de vlucht. En de Philistijnen kwamen en vestigden zich daar.</verse>
<verse osisID="1Sam.31.8"> 's Anderen daags nu kwamen de Philistijnen, om de gesneuvelden uit te schudden, en vonden Saül en zijne drie zonen op het gebergte Gelboë liggen.</verse>
<verse osisID="1Sam.31.9"> En zij hieuwen Saül het hoofd af en trokken hem zijne wapenrusting uit en zonden rond in het land der Philistijnen, om te boodschappen in den tempel der afgoden<note n="1896">I Par. X 9 heeft het Hebr.: ‘aan hunne afgoden’. Hunne voornaamste afgoden waren Dagon, die een tempel had te Azot en een te Gaza, Derketo te Ascalon en Baäl Zebub, ‘de god der vliegen’, die een orakel te Accaron had.</note> en aan de volkstammen.</verse>
<verse osisID="1Sam.31.10"> En zij legden zijne wapenrusting neer in den tempel van Astaroth, maar zijn romp hingen zij op aan den muur van Bethsan<note n="1897">De tempel van Astaroth. De Astaroth der Philistijnen heette eigenlijk Atergatis of Derketo, maar onderscheidde zich van Astarthe alleen door haar gedaante. Derketo, wat ‘deur’ of ‘spleet’ beteekent, werd voorgesteld half vrouw half visch, gelijk men ziet op een gesneden steen van het Louvre-museum. Aan den muur van Bethsan. Zie II Reg. XXI 12. Bethsan, stad van Manasse (zie Jos. XXVII 11), het latere Scythopolis, lag aan den grooten handelsweg van Egypte naar Damascus. Dat was zeker de reden, waarom de Philistijnen, den romp van Saül daar ophingen. Aan zijn romp... Bethsan beantwoordt I Par. X 10: ‘en zijn hoofd hechtten zij aan het huis van Dagon’. Zie v. 9 en XVII 54.</note>.</verse>
<verse osisID="1Sam.31.11"> Toen nu de inwoners van Jabes in Galaäd hoorden al wat de Philistijnen aan Saül hadden gedaan,</verse> 
<verse osisID="1Sam.31.12"> maakten al de dapperste mannen zich op en trokken den ganschen nacht door en namen het lijk van Saül en de lijken zijner zonen van den muur van Bethsan, en zij kwamen naar Jabes in Galaäd en verbrandden ze daar<note n="1898">Jabes lag ten O. van Bethsan en ten W. van den Jordaan. - Zoo de lijken werkelijk verbrand werden, dan zal dit geschied zijn, omdat zij te ver in ontbinding waren overgegaan, om op de gewone wijze te kunnen worden begraven. Maar I Par. X wordt van geen verbranding der lijken gewaagd. Men gist daarom dat de grondtekst verschreven is en oorspronkelijk luidde: ‘en zij bedreven rouw over hen’. Dat men blijkens v. 13 hunne beenderen te Jabes begroef, is met die wijziging niet in strijd. Want het Hebr. woord beteekent zoowel gebeente of lijk als beenderen.</note>.</verse>
<verse osisID="1Sam.31.13"> Daarop namen zij hun gebeente en begroeven het in het woud<note n="1899">Hebr.: ‘onder de tamarisk’, vgl. XXII 6. Door hun liefdewerk betoonden de bewoners van Jabes zich dankbaar voor hun redding door Saül (zie XI).</note> van Jabes en vastten zeven dagen.</verse>
</chapter>
</div>
	<div canonical="true" osisID="Ruth" type="book">
		<title short="Ruth" type="main">Het boek Ruth</title>
		<title>Inleiding</title>
<p><hi type="bold">R</hi>uth, eene Moabietische vrouw, weduwe van een uit Bethlehem afkomstig Israëliet, verlaat uit kinderlijke verknochtheid aan hare arme schoonmoeder, de weduwe Noëmi, bloedverwanten en vaderland en volgt haar naar Bethlehem, om haar in haar armoede en ouderdom tot steun en troost te verstrekken. In haar nieuwe woonplaats wint zij door haar edelmoedig en deugdzaam gedrag de hoogachting en genegenheid van een even braaf als rijk en aanzienlijk man, met name Boöz, die, als bloedverwant van haar overleden man om hulp en bescherming aangeroepen, een plichthuwelijk met haar aangaat. Uit dit huwelijk wordt een zoon geboren, die stamvader wordt van Isaï, den vader van koning David. Dat is in het kort de inhoud van het kleine Boek Ruth, hetwelk met een geslachtsboom van David wordt besloten.</p>
<p>Blijkbaar is de gewijde schrijver zich bewust, geen verdichte, maar een ware geschiedenis te verhalen. Hij geeft (I 1) het tijdperk aan, waarin zij viel, en knoopt haar (IV 17) vast aan een der vermaardste personen van het Joodsche volk. Vandaar dat het Boek in den <hi type="cursief">ouden</hi> Canon der Joden dezelfde plaats innam, welke hef nog heeft in dien der Kerk, te weten onder de geschiedboeken, en wel onmiddellijk achter het Boek der Rechters, van hetwelk het als een deel of aanhangsel gold.  Het verhaal toch verplaatst den lezer in den tijd der rechters en geeft hem een hoogst aantrekkelijk en treffend beeld van de aartsvaderlijke levenswijze in dat tijdvak.</p>
<p>De algemeene strekking van het geschrift openbaart zich ten duidelijkste reeds bij de eerste lezing. Het beoogt de verheerlijking der kinderlijke liefde, welke in Ruth op waarlijk zeldzame wijze uitblinkt. Zij legt toch jegens hare arme en verlaten schoonmoeder eene liefde aan den dag, gelijk kinderen aan eigen ouders ternauwernood betoonen, eene liefde te eerbiedwaardiger, omdat zij de trouwe gedachtenis aan den overleden echtgenoot insluit. Die liefde maakt Ruth tot de heldin van het verhaal en vormt daarvan den draad, zij leidt tot de verblijdende ontknooping en noopt de getuigen dier gebeurtenis de schoonmoeder vanwege zulk een schoondochter gelukkig te prijzen. Naast die zoo duidelijk blijkende algemeene strekking van het Boek kan men nog andere bedoelingen bij den schrijver veronderstellen. Zoo namen de meeste oude schriftverklaarders aan, dat hij den roem heeft willen verkondigen van David's voorouders en, in profetischen geest, van diens grooten Nazaat, den Messias. Maar dat was zeker niet zijne hoofdbedoeling. Of hij zelf, gelijk velen aannemen, of een ander de geslachtslijst van David aan het verhaal toevoegde, kan niet met zekerheid worden gezegd. In het laatste geval werd zij vermoedelijk ontleend aan I Par. II.</p>
<p>Vroeger dan in den bloeitijd van David's regeering kan het Boek Ruth bezwaarlijk geschreven zijn. De slotwoorden van het eigenlijk verhaal (IV 17): ‘deze is de vader van Isaï, den vader van David’, wijzen op den laatstgenoemde als den befaamden koning. Daarom schijnt de overlevering, welke Samuel als den schrijver noemt, onhoudbaar. Maar evenmin kan men aan vele nieuweren gelijk geven, die den oorsprong van het geschrift plaatsen in de ballingschap of zelfs in nog veel later tijd. Een werk van zoodanige frischheid, bekoorlijkheid en ongekunsteldheid, zoo vrijzinnig ten opzichte van de heidenen, zoo krachtig en oorspronkelijk gedacht en gevoeld, weerspiegelt niet het treurige tijdperk der ballingschap, noch dat van het steeds bekrompener wordend later Jodendom, maar een tijd van krachtig nationaal leven van Israël, dat met eene groote liefde voor het grootsche verleden eene niet minder krachtige hoop op eene groote toekomst vereenigde. Zoo inhoud als vorm schijnen daarom te wijzen op de regeering van Salomon.</p>
<p>Tegenover deze overweging van algemeenen aard hebben de zeer twijfelachtige bewijzen, welke men voor een lateren oorsprong vooral aan de bijzonderheden der taal ontleent, geen gewicht. Daar de gebeurtenis, welke het Boek Ruth verhaalt, viel <hi type="cursief">in den aanvang</hi> van het tijdperk der rechters (zie I noot 1 en IV noot 19), was zij ten tijde van Salomon lang genoeg geleden om de woorden: ‘Dit nu was vanouds een gebruik in Israël’ (IV 7) te rechtvaardigen.</p>
<p>Tot nog hooger waardeering van het algemeen zoo hoog gewaardeerde geschrift draagt niet weinig bij de nieuwe, maar zeker alleen juiste verklaring, door Fr. von Hummelauer S.J. (Commentarius in Libros Judicum et Ruth, Parisiis 1888) van III 3-8 gegeven. Zij neemt niet  slechts al het aanstootelijke weg, dat zelfs sommige kerkvaders in het verhaal vonden, maar maakt dit tevens nog zinrijker en aantrekkelijker. In Noëmi leeren wij thans niet alleen de moederlijke zorg, maar ook het echt vrouwelijk fijn overleg bewonderen, dat alle mannelijke wijsheid overtreft.</p>
<chapter osisID="Ruth.1">
<title>Hoofdstuk I.</title><p>Elimelech, een Bethlehemiet, verlaat met zijne vrouw en twee zonen gedurende een hongersnood het land Israël en gaat wonen onder de Moabieten, waar hij sterft (v. 1-3). Zijn zonen huwen Moabietische vrouwen en sterven insgelijks, waarop hunne moeder Noëmi de terugreis naar Juda aanvaardt, vergezeld door hare schoondochters (v. 4-7). Van dezen laat de eene zich door haar overhalen, om naar haar vaderland terug te keeren, maar de andere, Ruth, is daartoe niet te bewegen (v. 8-18). Bij beider aankomst te Bethlehem wekt de ongelukkige staat van Noëmi algemeene ontroering (v. 19-22).</p>
<verse osisID="Ruth.1.1"><hi type="bold">I</hi>N de dagen van een rechter, toen de rechters regeerden, ontstond er hongersnood in het land<note n="1210">In het land Israël. Dat de hier behandelde gebeurtenissen in het begin van het tijdvak der rechters moeten hebben plaats gevonden, valt hieruit te besluiten, dat Boöz volgens Matth. I 5 de zoon was van Rahab, de tijdgenoote van Josue. Zie Jos. II en VI.</note>. Toen trok een man uit Bethlehem in Juda, om als vreemdeling te gaan wonen in het land Moab<note n="1211">Het land Moab lag aan de overzijde van de Doode Zee, ten zuiden van Ruben. Elimelech ging daar wonen als vreemdeling, omdat hij voornemens was naar zijn land terug te keeren.</note> met zijne huisvrouw en twee kinderen.</verse>
<verse osisID="Ruth.1.2"> Hij heette Elimelech en zijne huisvrouw Noëmi, en zijne twee zonen, de een Mahalon en de ander Chelion, Ephratheërs van Bethlehem in Juda<note n="1212">Blijkens I Par. II 51, IV 4 stamden de bewoners van Bethlehem af van Ephrata. Bethlehem in Juda - een ander Bethlehem wordt Jos. XIX 15 als stadje in Zabulon genoemd - ligt op een afstand van omstreeks twee uren zuidelijk van Jerusalem op een dubbelen heuvel. Vgl. IV 11; Gen. XXXV 16, XLVIII 7.</note>. Zij kwamen dan in het land Moab en woonden daar.</verse>
<verse osisID="Ruth.1.3"> En Elimelech, de man van Noëmi, stierf, en zij bleef achter met hare zonen.</verse>
<verse osisID="Ruth.1.4"> En dezen namen Moabietische huisvrouwen, waarvan de eene Or- pha en de andere Ruth<note n="1213">Ruth was de huisvrouw van den oudsten zoon en erfgenaam Mahalon. Zie IV 10.</note> heette. En zij bleven daar tien jaren.</verse>
<verse osisID="Ruth.1.5"> En beiden stierven, te weten Mahalon en Chelion, en de vrouw bleef over, beroofd van hare twee kinderen en haar man.</verse>
<verse osisID="Ruth.1.6"> Toen begaf zij zich met hare beide schoondochters op weg, om naar haar vaderland te gaan uit het land Moab; want zij had gehoord, dat de Heer op zijn volk had neergezien en hun spijs gegeven had.</verse>
<verse osisID="Ruth.1.7"> Zij trok dan uit van de plaats, waar zij als vreemdelinge gewoond had, met haar beide schoondochters. En toen zij zich reeds bevond op den terugweg naar het land Juda,</verse>
<verse osisID="Ruth.1.8"> zeide zij tot haar: Gaat naar het huis uwer moeder<note n="1214">In de huizen was een bijzonder gedeelte voor de vrouwen bestemd; de dochters woonden natuurlijk bij de moeder.</note>; en de Heer betoone u barmhartigheid, gelijk gij betoond hebt aan de overledenen en aan mij.</verse>
<verse osisID="Ruth.1.9"> Hij verleene u rust te vinden in de huizen der mannen, welke gij krijgen zult. En zij kuste ze. Maar zij verhieven hare stem en begonnen te weenen</verse>
<verse osisID="Ruth.1.10"> en zeiden: Met u zullen wij gaan naar uw volk.</verse>
<verse osisID="Ruth.1.11"> Zij echter antwoordde: Keert terug, mijne dochters; waarom gaat gij met mij? Heb ik nog andere zonen in mijn schoot, dat gij op mannen uit mij hopen kunt<note n="1215">Noëmi zinspeelt blijkbaar op de leviraatswet, volgens welke broeders verplicht waren, de weduwe van hun overleden broeder te huwen, zoo deze geen kinderen had nagelaten. Zie Gen. XXXVIII 8; Deut. XXV 5 volg.</note>?</verse>
<verse osisID="Ruth.1.12"> Keert terug, mijne dochters, en gaat heen; want ik ben reeds van ouderdom uitgeput en niet meer geschikt voor den band des huwelijks; ook indien ik nog dezen nacht kon ontvangen en zonen baren,</verse>
<verse osisID="Ruth.1.13"> en gij op hen wildet wachten, tot zij opgroeiden en tot den mannelijken leeftijd kwamen, dan zoudt gij alvorens gij kondet huwen oude vrouwen geworden zijn. Doet dit niet, ik bid u, mijne dochters; uw nood toch vermeerdert mijne bedrukking<note n="1216">Hebr.: ‘Omdat het mij bitter is, meer dan u’. De zin zal zijn: Ik zal in mijn land in grooter nood verkeeren dan gij in het uwe. Keert daarom terug.</note>, en de hand des Heeren is tegen mij uitgestrekt.</verse>
<verse osisID="Ruth.1.14"> En opnieuw verhieven zij hare stem en begonnen zij te weenen. En Orpha kuste hare schoonmoeder en keerde terug; Ruth echter bleef bij hare schoonmoeder.</verse>
<verse osisID="Ruth.1.15"> Toen sprak Noëmi tot haar: Zie, uwe zwagerin is teruggekeerd tot haar volk en hare goden<note n="1217">Naar heidensche opvatting had elk volk zijn eigen god of goden. In Noëmi's mond schijnen de gebezigde woorden slechts eene wijze van spreken om te zeggen: uwe schoonzuster is naar haar vaderland teruggekeerd.</note>; ga met haar!</verse>
<verse osisID="Ruth.1.16"> en zij antwoordde: Weersta mij niet, opdat ik u verlate en wegga; want waarheen gij ook gaat zal ik gaan, en waar gij blijft zal ook ik blijven. Uw volk is mijn volk en uw God is mijn God.</verse>
<verse osisID="Ruth.1.17"> Het land, dat u bij uwen dood zal opnemen, daarin wil ik sterven, en daar wil ik mijne begraafplaats vinden. Dit moge mij de Heer doen en dat er aan toevoegen<note n="1218">Een in het Hebr. gebruikelijke vorm van eed. Vgl. I Reg. III 17, XX 13. De liefde en zorg voor hare schoonmoeder, welke zij in haar ouderdom en armoede niet wilde verlaten, noopten Ruth met haar te gaan en af te zien van een tweede huwelijk. Daarom verdiende zij te worden opgenomen in het volk Gods en werd zij door Boöz (II 12) zoozeer geprezen.</note>, zoo niet alleen de dood scheiding zal brengen tusschen u en mij.</verse>
<verse osisID="Ruth.1.18"> Toen dan Noëmi zag, dat Ruth vastelijk besloten was met haar te gaan, wilde zij niet langer weerstaan en haar niet meer overhalen, om tot de haren terug te keeren.</verse>
<verse osisID="Ruth.1.19"> En zij gingen samen op weg en kwamen te Bethlehem. Toen zij nu in de stad gekomen waren, verspreidde zich welhaast het gerucht alom, en de vrouwen zeiden: Dat is die Noëmi<note n="1219">Hebr.: ‘Is dat die Noëmi?’ Vraag of uitroep van verbazing over den ongelukkigen toestand, waarin men Noëmi zag terugkeeren.</note>.</verse>
<verse osisID="Ruth.1.20"> Maar zij zeide tot haar: Noemt mij niet Noëmi (dat is de schoone<note n="1220">Noëmi beteekent eigenlijk mijne zoetigheid. De verklaring van den naam evenals die van Mara is een toevoegsel der Vulgaat.</note>, maar noemt mij Mara (dat is de bit- tere), want met veel bitterheid heeft mij de Almachtige vervuld.</verse>
<verse osisID="Ruth.1.21"> Rijk ben ik heengegaan, en arm heeft mij de Heer teruggeleid. Waarom dan noemt gij mij Noëmi, daar de Heer mij heeft vernederd en de Almachtige mij heeft geslagen?</verse>
<verse osisID="Ruth.1.22"> Zoo kwam Noëmi met Ruth, de Moabietische, hare schoondochter, uit het land, waar zij als vreemdelinge had gewoond, en keerde terug naar Bethlehem toen men begon de gerst te oogsten<note n="1221">D.i. omtrent Paschen of het einde van April.</note>.</verse>
</chapter>
<chapter osisID="Ruth.2">
<title>Hoofdstuk II.</title><p>Boöz, een bloedverwant van Elimelech. Ruth gaat aren lezen op den akker van Boöz (v. 1-3). Deze haar ziende en vernemend wie zij is, staat haar toe gedurende den geheelen oogsttijd op zijn akkers te lezen, geeft haar spijs en drank en gelast zijn knechten, haar vriendelijk te bejegenen (v. 4-16). Bij haar verblijdende tehuiskomst raadt haar hare schoonmoeder, op de akkers van Boöz te blijven. Ruth gedraagt zich naar dien raad (v. 14-23).</p>
<verse osisID="Ruth.2.1"> Haar man Elimelech nu had een bloedverwant, een vermogend en zeer gegoed man, Boöz geheeten.</verse>
<verse osisID="Ruth.2.2"> En Ruth de Moabietische zeide tot hare schoonmoeder: Zoo gij wilt, zal ik naar het veld gaan en de aren lezen, welke aan de handen der maaiers ontgingen, overal waar ik verlof krijg van een mij welgezind huisvader<note n="1222">De Wet schreef aan de eigenaars voor, de gevallen aren te laten liggen voor de weduwen, de vreemdelingen en de armen. Zie Lev. XIX 9, XXIII 22; Deut. XXIV 19.</note>. En zij antwoordde haar: Ga, mijne dochter.</verse>
<verse osisID="Ruth.2.3"> Zij ging dan heen en las aren achter de maaiers. Het trof nu, dat de akker het eigendom was van genoemden Boöz, die tot de bloedverwanten van Elimelech behoorde.</verse>
<verse osisID="Ruth.2.4"> En zie, hij zelf kwam van Bethlehem en zeide tot de maaiers: De Heer zij met u! En zij antwoordden hem: Zegene u de Heer!</verse>
<verse osisID="Ruth.2.5"> En Boöz sprak tot den jongen man, die over de maaiers gesteld was: Van wien is dat meisje?</verse>
<verse osisID="Ruth.2.6"> En deze antwoordde hem: Dat is de Moabietische, die met Noëmi is gekomen uit het land Moab,</verse>
<verse osisID="Ruth.2.7"> en zij verzocht op het voetspoor der maaiers de aren te mogen lezen, welke bleven liggen; en van den morgen tot nu toe staat zij op het veld en keerde zelfs geen oogenblik naar huis terug<note n="1223">Volgens den Hebreeuwschen tekst ‘zette zij zich slechts een weinigje in het huis’. Bedoeld is daarmede zeker de tent of barak, welke men tijdens den oogst op het veld placht op te slaan.</note>!</verse>
<verse osisID="Ruth.2.8"> En Boöz zeide tot Ruth: Hoor, mijne dochter! ga niet lezen op een ander veld en verlaat deze plaats niet, maar sluit u aan bij mijne dienstmaagden,</verse>
<verse osisID="Ruth.2.9"> en volg haar, waar zij verzamelen<note n="1224">Het onderwerp van het Hebreeuwsche werkwoord is mannelijk. Vermoedelijk werd dus de gerst gesneden door de knechten en gebonden door de dienstmaagden. Bij dezen zou Ruth zich voegen, om meer op haar gemak te zijn.</note>. Want ik heb aan mijne dienstknechten bevolen, dat niemand u lastig moge vallen. En voorts, zoo gij dorst krijgt, ga naar de kannen en drink van het water, waarvan ook de knechten drinken.</verse>
<verse osisID="Ruth.2.10"> Toen viel zij op haar aangezicht en boog zich neder ter aarde en zeide tot hem: Van waar komt mij dit, dat ik genade gevonden heb in uwe oogen, en gij u gewaardigt mij, eene uitheemsche vrouw, aan te zien?</verse>
<verse osisID="Ruth.2.11"> En hij antwoordde haar: Mij werd alles verhaald wat gij aan uwe schoonmoeder hebt gedaan na den dood van uwen man, en dat gij uwe ouders verlaten hebt en het land, waarin gij geboren zijt, en dat gij gegaan zijt naar een volk, dat gij tevoren niet kendet.</verse>
<verse osisID="Ruth.2.12"> Vergelde u de Heer wat gij deedt en moogt gij een volle belooning ontvangen van den Heer, tot wien gij gekomen zijt en onder wiens vleugels gij uw toevlucht hebt genomen.</verse> 
<verse osisID="Ruth.2.13"> En zij sprak: Ik heb genade gevonden in uwe oogen<note n="1225">Het Hebreeuwsch laat Ruth zeggen, dat zij ook in de toekomst hoopt genade te vinden in de oogen van Boöz, eene hoop, die zich grondt op de vriendelijke woorden tot haar gesproken.</note>, mijn gebieder, die mij hebt getroost en gesproken hebt tot het hart uwer maagd, die niet gelijk ben aan eene uwer dienstmaagden.</verse>
<verse osisID="Ruth.2.14"> En Boöz zeide tot haar: Als het etensuur genaderd is, kom dan hier en eet brood en doop uwe bete in den azijn. Zij zette zich dan neder ter zijde van de maaiers en hij legde haar gerooste aren voor, en zij at en werd verzadigd en hield nog over<note n="1226">In den azijn. In het Oosten gebruikten de landlieden op het veld steeds azijn bij hun maaltijden. Nog heden ten dage maakt in Palaestina knoflook in azijn mede hun voedsel uit. Over gerooste aren zie Num. II noot 10.</note>.</verse>
<verse osisID="Ruth.2.15"> Toen stond zij op om gelijk te voren aren te lezen. En Boöz gelastte aan zijne dienstknechten en zeide: Ook indien zij met u zoude willen oogsten<note n="1227">Hebr.: ‘Ook indien zij tusschen de schooven wil verzamelen’. Deze lezing schijnt te verkiezen boven die van de Vulgaat; want Boöz kon bezwaarlijk aannemen, dat Ruth zonder zijne uitdrukkelijke vergunning op eigen hand zou oogsten. In den regel mochten de armen niet tusschen de schooven komen, opdat zij geen aren uit de schooven zouden trekken.</note>, belet het haar niet,</verse>
<verse osisID="Ruth.2.16"> en trekt zelfs opzettelijk wat uit uwe garven en laat het liggen, opdat zij zonder schroom verzamele, en dat niemand haar bij het verzamelen een hard woord geve.</verse>
<verse osisID="Ruth.2.17"> Zij verzamelde dan op het veld tot den avond. En toen zij wat zij had opgelezen, met een stok had geslagen en gedorscht, had zij omstreeks de maat van een ephi aan gerst, datis, drie schepel<note n="1228">Met een stok had geslagen, de eenvoudigste wijze van dorschen, alleen bij den oogst van kleine hoeveelheden gebruikelijk. Een ephi bevat ruim acht en dertig liter.</note>.</verse>
<verse osisID="Ruth.2.18"> En zij nam het op en keerde naar de stad terug en toonde het aan hare schoonmoeder; ook haalde zij te voorschijn en gaf haar wat zij had overgehouden van haar voedsel, waarvan zij zich verzadigd had.</verse>
<verse osisID="Ruth.2.19"> Toen zeide hare schoonmoeder tot haar: Waar hebt gij heden verzameld en waar hebt gij gewerkt? Gezegend zij hij, die zich over u ontfermd heeft. En zij verhaalde haar, bij wien zij had gewerkt, en zeide den naam van den man, die Boöz genoemd werd.</verse>
<verse osisID="Ruth.2.20"> En Noëmi antwoordde haar: Gezegend zij hij door den Heer, daar hij dezelfde welwillendheid, welke hij aan de levenden heeft betoond, ook aan de dooden niet heeft onttrokken<note n="1229">Volgens de lezing der Vulgaat moet men aannemen, dat Boöz zich voorheen ook ten opzichte van Elimelech en Mahalon welwillend had betoond. Dat ligt echter niet noodzakelijk in de woorden van den grondtekst: ‘Omdat hij zijne goedertierenheid niet onttrokken heeft, noch wat de levenden, noch wat de dooden betreft’, waarvan de vermoedelijke zin is, dat Boöz door goed te doen aan de levenden ook de nagedachtenis der overledenen eerde.</note>. En verder zeide zij: Onze bloedverwant is die mensch<note n="1230">Het Hebr. voegt er bij: ‘en een van onze lossers’. Losser (Hebr. goëel) werd de bloedverwant genoemd, die naar het voorschrift van Lev. XXV 26, 48 een akker inloste, welken de oorspronkelijke eigenaar had moeten verkoopen.</note>.</verse>
<verse osisID="Ruth.2.21"> En Ruth sprak: Ook dat heeft hij mij gelast, dat ik mij zoo lang aan zijne maaiers zou aansluiten, totdat de geheele oogst zou binnen zijn.</verse>
<verse osisID="Ruth.2.22"> En hare schoonmoeder zeide tot haar: Het is beter, mijne dochter, dat gij met zijne dienstmaagden uitgaat om te oogsten, opdat op een vreemden akker niemand u tegenstand biede.</verse>
<verse osisID="Ruth.2.23"> Zoo sloot zij zich aan bij de dienstmaagden van Boöz en oogstte zoolang met dezen, totdat de gerst en de tarwe in de schuren geborgen waren.</verse>
</chapter>
<chapter osisID="Ruth.3">
<title>Hoofdstuk III.</title><p>Noëmi raadt hare schoondochter, zich in den nacht van het oogstfeest ongemerkt neer te vleien bij den op den dorschvloer slapenden Boöz, en diens voeten te ontblooten (v. 1-4). Als Ruth naar dien raad handelt, ontwaakt Boöz te middernacht. Haar herkennend en haar verlangen vernemend prijst hij hare deugdzaamheid en belooft aan haar wensch te voldoen, zoo een ander, nader bloedverwant in zijn plicht te kort schiet (v. 5-13). In den morgen keert Ruth, rijkelijk met gerst begiftigd, naar Noëmi terug, die met vertrouwen het verder verloop der zaak afwacht (v. 14-18).</p>
<verse osisID="Ruth.3.1"> En toen zij tot hare schoonmoeder was teruggekeerd, vernam zij van deze: Mijne dochter, ik wil rust<note n="1231">Door rust verstaat Noëmi hier gelijk I 9 niets anders dan het huwelijk, den levensstaat, waarin Ruth, die thans als een zwervelinge was, tot eene rustige bestemming zou komen. Met vreugde had de schoonmoeder de klimmende hoogachting en genegenheid van Boöz jegens Ruth waargenomen; op grond daarvan hoopt zij het nu daarheen te leiden, dat hij het plichthuwelijk met haar sluite. Wel was Boöz niet de broeder van Mahalon en door de wet (zie Deut. XXV 5-10) verplicht, diens weduwe te huwen; zelfs was hij niet de naaste bloedverwant van den overledene en zoo bij ontstentenis van een broeder door de volkszeden aangewezen, om dien plicht over te nemen; maar de goede gezindheid van Boöz deed Noëmi het stoutste hopen.</note> voor u zoeken en zorgen dat het u wel ga.</verse>
<verse osisID="Ruth.3.2"> Deze Boöz, bij wiens dienstmaagden gij u op den akker hebt aangesloten, is onze bloedverwant, en in dezen nacht want hij de gerst op den dorschvloer<note n="1232">In het Oosten bevinden zich de dorschvloeren buiten de huizen. Het daar verzamelde graan werpt men, nadat het gedorscht is, 's avonds, als de wind opsteekt, in de hoogte; de wind blaast dan kaf en stof weg. Om het graan te bewaken, brengen dan de landbouwers den nacht op den dorschvloer door.</note>.</verse>
<verse osisID="Ruth.3.3"> Daarom wasch en zalf u en kleed u met de beste kleeren en begeef u naar den dorschvloer; dat de man u niet zie, alvorens hij met het eten en drinken gedaan heeft<note n="1233">Voor de beste kleeren heeft het Hebr. enkel simlah, d.i. een mantel of opperkleed, dat blijkens Ex. XX 26 door de armeren, die geen voldoende huisvesting hadden, 's nachts niet kon worden gemist. Ruth moest zich dus met zulk een opperkleed tegen de nachtelijke koelte beschutten. Totdat hij met het eten en drinken gedaan heeft wil blijkens den samenhang zeggen: totdat hij zich ter ruste legt. Ruth mocht zich in het geheel niet laten zien.</note>.</verse>
<verse osisID="Ruth.3.4"> En wanneer hij gaat slapen, let op de plaats, waar hij slaapt, en ga er heen en sla den mantel op, waarmede hij aan het voeteinde bedekt is, en vlei u neder en blijf daar liggen; en hij zelf zal u zeggen wat gij doen moet<note n="1234">Aan het voeteinde. De grondtekst leest enkel: vegillith marglotthâv, wat wij wel het best weergeven met: ‘en gij zult zijne voeten ontblooten’. Het woord marglôth, dat, afgeleid van regel, d.i. voet, alleen nog v. 7 en Dan. X 6 voorkomt, beteekent volgens laatstgenoemde plaats dat gedeelte der beenen, hetwelk, indien men gekleed was, gewoonlijk onbedekt bleef. Gelijk zulks het gebruik was onder de landbouwers ging Boöz op den dorschvloer slapen in zijne gewone dagkleedij, welke slechts tot de enkels reikte; hij behoefde dus alleen zijne voeten door een deken tegen de nachtelijke koelte te beschermen; vandaar dat in het Hebr. ‘zijne voeten bedekken’ beteekent: zich ter ruste leggen. Zie Jud. III 24 en I Reg. XXIV 4 met de aanteekeningen. Volgens den raad van Noëmi moest dus Ruth ongezien zoeken te ontdekken, waar Boöz zijn nachtrust ging houden, en als deze, na gegeten en gedronken te hebben, was gaan liggen en ingeslapen, hem naderen, zijne voeten ontblooten en dan zelf zich aan zijne voeten nederleggen. Wat beoogde Noëmi met dat alles? Verreweg de meeste schriftverklaarders zien in de door haar aan Ruth voorgeschreven gedragslijn een symbolisch verzoek, dat wordt verduidelijkt door de woorden van Ruth in v. 9 (volgens de vertaling der Vulgaat): ‘spreid uwen mantel uit over uwe dienstmaagd, omdat gij (haar) naastbestaande zijt’. Door het opslaan van den mantel of deken, waarmede de voeten of beenen van Boöz bedekt waren, zou Ruth hem haar verlangen naar den bijslaap en naar een huwelijk met hem te kennen geven; door dien mantel over haar uit te breiden zou Boöz antwoorden, dat hij haar verlangen inwilligde. Men neemt daarbij aan, dat die zinnebeeldige handeling bij het sluiten van een huwelijk algemeen gebruikelijk was. Maar van zoodanig gebruik is niets bekend. Ook is het zeer twijfelachtig, of de Vulgaat den zin der woorden van Ruth in v. 9 juist weergeeft; zij luiden naar den grondtekst woordelijk: ‘spreid uwen vleugel uit over uwe dienstmaagd’, hetwelk zeer zeker ook beteekenen kan: neem mij onder uwe bescherming (zie noot 6). Eindelijk schijnt zulk een raad, als Noëmi zou hebben gegeven, in zedelijk opzicht bedenkelijk, zoo zelfs, dat de H. Ambrosius Noëmi schijnt te laken en andere kerkvaders het noodig oordeelen, haar en Ruth, die overeenkomstig haar raad handelde, te verontschuldigen. De nieuwe, juiste uitlegging is deze: Noëmi acht voor de verwezenlijking van haar hoop een ontmoeting tusschen Boöz en Ruth noodig, eene ontmoeting zonder getuigen, welke aan eerstgenoemde de hulpbehoevendheid van Ruth ten duidelijkste moet doen blijken. Daartoe biedt de dorschvloer van Boöz in dien nacht eene geschikte gelegenheid. Als Boöz en zijne knechten na het feestelijk oogstmaal (zie v. 7) zich op den dorschvloer ter ruste begeven, zullen zij zeker spoedig in diepen slaap vallen. Ongemerkt kan dan Ruth naar Boöz heensluipen. Maar slaapt deze door tot den morgen, dan ontstaat er gevaar, dat er getuigen zijn bij de ontmoeting. Zonder door Ruth bepaald gewekt te worden, wat niet raadzaam zou geweest zijn, moet dus Boöz in den nacht ontwaken. Hoe dat bewerkstelligd? Op zeer eenvoudige wijze. Wie kan met koude voeten den ganschen nacht doorslapen? De deken dus van zijne voeten genomen! Het middel treft doel. Boöz ontwaakt in het midden van den nacht.</note>.</verse> 
<verse osisID="Ruth.3.5"> En zij antwoordde: alles wat gij voorschrijft zal ik doen.</verse>
<verse osisID="Ruth.3.6"> En zij begaf zich naar den dorschvloer en deed alles wat hare schoonmoeder haar gelast had.</verse>
<verse osisID="Ruth.3.7"> En toen Boöz gegeten en gedronken had en zeer vroolijk was geworden<note n="1235">Bij het einde van den oogst werd gewoonlijk een vroolijk maal gehouden.</note> en zich ter ruste had gelegd naast een stapel garven, kwam zij in stilte, sloeg den mantel op van zijne voeten en legde zich neder.</verse>
<verse osisID="Ruth.3.8"> En zie, toen het reeds middernacht was, schrikte de man op en hij ontstelde, want hij zag eene vrouw liggen aan zijne voeten.</verse>
<verse osisID="Ruth.3.9"> En hij sprak tot haar: Wiezijt gij? En zij antwoordde: Ik ben Ruth, uwe dienstmaagd; breid uw mantel<note n="1236">Hebr.: uw vleugel. Kanaph wordt wel is waar dikwerf voor mantel of mantel-vleugel (vgl. Num. XV 38; Deut. XX 30, XXIII 1, XVII 20; I Reg. XXIV 5, 12) gebezigd, maar beteekent niet minder zelden ook bescherming. Zie Ps. XVI 8, XXXV 8, LVI 2, LX 5. In denzelfden zin komt het ook in dit boek II 12 voor. Ruth vraagt van Boöz niet rechtstreeks het huwelijk; zij roept vooreerst slechts zijne hulp en bescherming in. Er was nog een ander bloedverwant van Mahalon, hem nader dan Boöz. Dien zou Boöz voor haar herinneren aan den leviraatsplicht. Eerst als deze dien weigerde, gelijk Noëmi schijnt te hebben verwacht, richtte zich Ruth's bede om het leviraatshuwelijk tot Boöz zelf.</note> uit over uwe maagd, omdat gij naastbestaande zijt.</verse> 
<verse osisID="Ruth.3.10"> En hij sprak: Gezegend zijt gij door den Heer, dochter, en de eerste ontferming hebt gij door de jongste overtroffen, daar gij geene jonge mannen achterna liept, noch arme, noch rijke<note n="1237">Had Boöz in Ruth's daad iets onpassends gezien, dan zou hij haar zeker hebben gelaakt. Nu echter prijst hij haar zoowel om hetgeen zij thans doet als om hetgeen zij vroeger had gedaan. Haar eerste ontferming (Hebr. eerste weldadigheid) zag Boöz voornamelijk in de trouw aan haar schoonmoeder, voor wie zij vaderhuis en vaderland had verlaten (vgl. II 11), haar jongste ontferming in haar streven, om voor haar overleden echtgenoot een wettig erfgenaam te kweeken. Om dat te bereiken, schrikt zij niet terug voor het denkbeeld van met een bejaarden man een huwelijk aan te gaan, terwijl zij, haar jeugd en schoonheid raadplegend, had kunnen trachten een jongen echtgenoot te krijgen.</note>.</verse>
<verse osisID="Ruth.3.11"> Heb daarom geen zorg, maar alles wat gij mij zegt zal ik voor u doen<note n="1238">Ook uit deze woorden blijkt, dat Ruth van Boöz niet rechtstreeks en onmiddellijk het huwelijk gevraagd heeft, maar vooreerst zijn tusschenkomst bij den anderen bloedverwant, en eerst als deze afstand deed van zijn recht, het huwelijk.</note>; want geheel het volk, hetwelk binnen de poorten mijner stad woont, weet, dat gij een deugdzame vrouw zijt.</verse>
<verse osisID="Ruth.3.12"> En ook ontken ik niet mijne verwantschap; maar daar is een ander nader dan ik<note n="1239">Naar het Hebr.: ‘En nu in waarheid (u) vermaagschapt ben ik. En ook is er een ander dan ik.’ Dit laatste geeft de reden aan, waarom Boöz niet terstond aan Ruth het huwelijk belooft.</note>.</verse>
<verse osisID="Ruth.3.13"> Rust dezen nacht, en indien hij u, als het morgen is, naar het verwantschapsrecht wil behouden, dan is het wel gedaan; indien hij echter niet wil, dan zal ik u zonder allen twijfel nemen, zoo waar de Heer leeft. Slaap tot den morgen.</verse>
<verse osisID="Ruth.3.14"> Zij sliep dan aan zijne voeten, totdat de nacht voorbij was. En zij stond op alvorens de menschen elkander konden erkennen, en Boöz zeide: Pas op dat niemand merkt, dat gij hier zijt gekomen<note n="1240">Om opspraak te voorkomen.</note>.</verse>
<verse osisID="Ruth.3.15"> En verder sprak hij: Breid uwen mantel uit, dien gij aanhebt, en houd dien met beide handen vast. En toen zij hem had uitgebreid en vasthield, mat hij zes maten gerst af en legde die haar op. En zij ging met dien last naar de stad</verse>
<verse osisID="Ruth.3.16"> en kwam bij hare schoonmoeder. En deze zeide tot haar: Wat hebt gij uitgericht, mijne dochter? En zij verhaalde haar alles, wat de man aan haar gedaan had.</verse>
<verse osisID="Ruth.3.17"> En zij sprak: Zie, zes maten gerst gaf hij mij en zeide: Ik wil niet dat gij met ledige handen naar uwe schoonmoeder terugkeert.</verse>
<verse osisID="Ruth.3.18"> En Noëmi zeide: Wacht af, dochter, totdat wij zien welk einde de zaak neemt; want de man zal niet rusten, alvorens hij wat hij zeide heeft ten uitvoer gelegd.</verse>
</chapter>
<chapter osisID="Ruth.4">
<title>Hoofdstuk IV.</title>
<p>Door Boöz aan de stadspoort onder getuigen staande gehouden verklaart de nadere bloedverwant zich eerst bereid Elimelech's akker te lossen, maar ziet van zijn recht af, als hij verneemt dan ook Ruth te moeten huwen (v. 1-6). Plechtig draagt hij zijn recht aan Boöz over, die verklaart Ruth en het erfdeel haars mans te aanvaarden (v. 7-10). Gelukwensch van het volk (v. 11, 12). Uit het plichthuwelijk wordt een zoon geboren, waarmede de vrouwen Noëmi gelukwenschen (v. 13-17). Stamboom van David (v. 18-22).</p>
<verse osisID="Ruth.4.1"> Hierop begaf zich Boöz naar de poort<note n="1241">De poorten der steden waren de plaatsen des gerichts. Volgens Deut. XXV 7 moesten juist ook zaken als de onderhavige daar behandeld worden.</note> en zette zich daar neder. En toen hij den bloedverwant zag voorbijgaan, van wien vroeger sprake was, sprak hij tot hem, hem aanroepend bij zijn naam<note n="1242">Hebr.: peloni almoni, wat wij het best zouden vertalen met: Gij daar. Naar allen schijn wil Boöz den bloedverwant niet met zijn naam aanroepen, omdat hij zijne minder edele houding voorziet. Die houding was ook wel de oorzaak, dat 's mans naam of vergeten of opzettelijk in v. 1 verzwegen werd.</note>: Kom even hier en neem daar plaats. En deze trad ter zijde en ging zitten.</verse>
<verse osisID="Ruth.4.2"> Toen nam Boöz tien mannen<note n="1243">Als getuigen en scheidsrechters, vgl. vv. 9 en 11.</note> van de oudsten der stad en zeide tot hen: Gaat hier zitten.</verse>
<verse osisID="Ruth.4.3"> En toen zij gezeten waren, sprak hij tot den bloedverwant: Noëmi, die uit het land Moab is teruggekeerd, zal het akkerstuk van onzen broeder Elimelech verkoopen<note n="1244">Volgens bekend Joodsch gebruik worden bloedverwanten ook broeders genoemd. De grondtekst laat verschillende vertalingen van het werkwoord toe: ‘.... biedt te koop, .... zal verkoopen of .... heeft verkocht’. Het laatste verdient de voorkeur, daar in het volgende onderhandeld wordt over de lossing van Elimelech's erfdeel, dat dus te voren moet zijn verkocht geworden. Vermoedelijk had Elimelech zelf bij zijn vertrek naar Moab zijn erfakker van de hand gedaan, maar wordt hier Noëmi als verkoopster genoemd, omdat zij toen met hem één rechtspersoon uitmaakte en thans alleen nog in leven is. Men houde hierbij in het oog, dat volgens Lev. XXV 23-28 een Israëliet zijn erfdeel eigenlijk niet kon verkoopen, maar alleen het vruchtgebruik daarvan en ook dit slechts tijdelijk, d.i. tot aan het eerstvolgende jubeljaar of tot een steeds mogelijken wederinkoop of lossing. Ondanks den verkoop behield dus Elimelech toch het naakte recht op zijn erfdeel. Bij zijn dood kwam dit recht op zijn oudsten zoon en, zoo deze vóór den jongeren broeder gestorven was, op den jongsten. Nadat beiden zonder kinderen overleden waren, werden wel is waar volgens het erfrecht (zie Num. XXVII 8-12) noch Noëmi, noch de weduwen van hare twee zoons wettige erfgenamen; toch ging het erfdeel of het recht daarop niet terstond over op de naaste mannelijke bloedverwanten van Elimelech. Ter wille van de kinderen, die uit een nog mogelijk leviraatshuwelijk hetzij van Noëmi of van een harer dochters konden worden verwacht, werd het erfdeel, in dit geval het recht daarop, nog tijdelijk aan de weduwen gelaten. Wie dus van de naastbestaanden het huis Elimelech weder wilde opbouwen, moest eerst diens erfdeel lossen uit de vreemde handen, waarin het was gekomen, en dan een leviraatshuwelijk aangaan met die weduwe, welke door leeftijd en omstandigheden daartoe was aangewezen, d.i. met Ruth.</note>.</verse>
<verse osisID="Ruth.4.4"> Dat wilde ik u bekend maken en u zeggen in tegenwoordigheid van allen, die hier zitten, en van de oudsten mijns volks. Wilt gij het bezitten volgens het verwantschapsrecht, koop het dan en bezit het<note n="1245">Naar het Hebr.: ‘indien gij wilt lossen, los’. Ook in de volgende verzen gebruikt de grondtekst nergens het woord ‘koopen’, maar gewaagt slechts van ‘bezitten’ of ‘weder-inkoopen’ d.i. lossen.</note>; vindt gij het echter niet goed, dan zeg het mij, opdat ik wete wat mij te doen staat; want er zijn geen verwanten buiten u, die de eerste zijt, en mij, die de tweede ben. En gene antwoordde: Ik wil den akker koopen.</verse>
<verse osisID="Ruth.4.5"> Maar Boöz antwoordde: Indien gij den akker koopt uit de hand der vrouw, dan aanvaardt gij ook Ruth, de Moabietische, die de huisvrouw was van den overledene<note n="1246">Volgens den grondtekst: ‘Ten dage, dat gij den akker aanvaardt uit de hand van Noëmi, aanvaardt gij dien ook uit de hand van Ruth, .... die de huisvrouw was van den overledene’, dat wil zeggen; in de lossing is niet alleen Noëmi begrepen, maar ook Ruth, die als de weduwe van den het laatst overleden stamhouder der familie, te weten van Mahalon, recht heeft op het leviraatshuwelijk.</note>; om den naam van uw bloedverwant weer op te wekken over zijn erfdeel.</verse> 
<verse osisID="Ruth.4.6"> Toen antwoordde hij: Ik zie af van het verwantschapsrecht; want ik mag de erfenis van mijne familie niet benadeelen<note n="1247">De eerste zoon, uit een plichthuwelijk geboren, was de eenige erfgenaam van den erfakker; hij gold als de zoon van den eersten man zijner moeder, op wiens naam hij in het geslachts-register werd ingeschreven; vandaar de uitdrukking: den naam des gestorvenen verwekken over zijn erfdeel. De verdere kinderen echter uit het plichthuwelijk werden ingeschreven op den naam van hun eigenlijken vader en erfden met diens overige kinderen. De erfenis dezer kon dus door een plichthuwelijk schade lijden. Minder edelmoedig en niet zonder overdrijving zegt daarom de naastbestaande (naar het Hebr.): ‘opdat ik mijne eigen erfenis niet bederve’.</note>; maak gij gebruik van mijn recht, waarvan ik verklaar gaarne afstand te doen.</verse>
<verse osisID="Ruth.4.7"> Dit was nu vanouds een gebruik in Israël<note n="1248">Deze zinsnede geeft zeker te verstaan, dat de gebeurtenis ten tijde van den schrijver lang geleden was, maar dwingt ons geenszins om den oorsprong van het Boek in een zeer laat tijdperk te plaatsen. Het geheel nieuwe tijdperk, dat met het koningschap begon, kon aartsvaderlijke gebruiken als het onderhavige spoedig in vergetelheid doen geraken.</note> onder verwanten, dat als iemand aan een ander zijn recht afstond, hij tot bevestiging van dien afstand zijn schoeisel losmaakte en aan zijn bloedverwant gaf; dat was de getuigenis van den afstand in Israël.</verse>
<verse osisID="Ruth.4.8"> Daarom zeide Boöz tot zijn bloedverwant: Maak uw schoeisel los. En hij maakte het terstond los van zijn voet<note n="1249">Het hier geschilderde gebruik verschilt in alle opzichten van hetgeen Deut. XXV 9 wordt voorgeschreven. Men kan het vergelijken met onze zegswijze: in eens anders schoenen treden. Met het schoeisel van den ouden eigenaar betrad de nieuwe diens vroeger eigendom, dat nu het zijne geworden was. Vgl. Deut. I 86, XI 24; Jos. I 3; Ps. CVII 10.</note>.</verse>
<verse osisID="Ruth.4.9"> Toen sprak gene tot de oudsten en het geheele volk: Gijlieden zijt heden getuigen, dat ik alles aanvaard wat Elimelech en Chelion en Mahalon bezeten hebben, uit de hand van Noëmi,</verse>
<verse osisID="Ruth.4.10"> en dat ik Ruth, de Moabietische, de huisvrouw van Mahalon, ten huwelijk genomen heb, om den naam van den gestorvene op te wekken over zijne erfenis, opdat zijn naam niet worde uitgedelgd uit zijne familie en zijne broeders en zijn volk. Daarvan, zeg ik, zijt gij getuigen!</verse>
<verse osisID="Ruth.4.11"> Toen sprak het gansche volk, dat in de poort was, en de oudsten: Wij zijn getuigen. Make de Heer deze vrouw, die in uw huis komt, als Rachel en Lia, die het huis Israël gebouwd hebben; opdat zij worde een spiegel van deugdzaamheid in Ephratha en een roemrijken naam verwerve in Bethlehem<note n="1250">Deze zegenwensch werd, naar men vermoedt, gewoonlijk gebruikt als er een huwelijk werd gesloten in Israël, of meer bepaaldelijk in Juda en te Bethlehem. Het parallelisme aan het einde van v. 11 doet denken aan een vast formulier. Rachel en Lia gelden als de eigenlijke moeders van Jacob's zonen of het huis van Israël. Want, schoon ook Bala en Zelpha eenige van die twaalf zonen baarden, werden toch steeds ook die zonen gerekend als kinderen van Lia en Rachel.</note>.</verse>
<verse osisID="Ruth.4.12"> En uw huis worde als het huis van Phares, dien Thamar aan Juda baarde, uit het kroost, dat de Heer u zal verleenen uit deze jonge vrouw<note n="1251">Na Rachel en Lia, de moeders van het geheele huis Israël, wordt herinnerd aan Thamar, de voornaamste moeder van den stam Juda, van welke door Phares ook Boöz en de meeste Bethlehemieten afstamden. Vgl. v. 18-21.</note>.</verse>
<verse osisID="Ruth.4.13"> Aldus nam Boöz Ruth en huwde haar; en hij ging tot haar, en de Heer verleende haar dat zij ontving en een zoon baarde.</verse>
<verse osisID="Ruth.4.14"> Toen spraken de vrouwen tot Noëmi: Geloofd zij de Heer, die niet gedoogd heeft, dat aan uw gezin een nakomeling zou ontbreken<note n="1252">Hebr.: ‘dat gij heden een losser zoudt derven’. Men prijst dus Noëmi gelukkig, niet rechtstreeks om de geboorte van Obed, maar omdat zij voor Ruth een goeel gevonden heeft.</note>, wiens naam zou worden genoemd in Israël.</verse>
<verse osisID="Ruth.4.15"> Opdat gij iemand hebt om u te troosten en uwen ouderdom te verzorgen; want hij is geboren uit uwe schoondochter, die u liefheeft, en zij is voor u veel beter dan indien gij zeven zonen hadt<note n="1253">Vgl. I Reg. I 8: ‘Ben ik voor u niet beter dan zeven zonen?’ In de liefde en in het kroost van hare schoondochter vindt Noëmi overvloedigen troost voor alles wat zij leed en derfde.</note>.</verse>
<verse osisID="Ruth.4.16"> En Noëmi nam den knaap en legde hem in haren schoot, en zij was voor hem als eene voedster en verpleegster<note n="1254">Hier schijnt niet zoozeer de gestadige zorg en liefde van Noëmi voor haar kleinzoon bedoeld te worden, als haar optreden bij eene bepaalde gebeurtenis, te weten de besnijdenis van Obed op den achtsten dag. na zijne geboorte. Zie Lev. I 57 volg.</note>.</verse>
<verse osisID="Ruth.4.17"> En de buurvrouwen wenschten haar geluk en zeiden: Noëmi is een zoon geboren! En zij noemden zijnen naam Obed; deze is de vader van Isaï, den vader van David<note n="1255">Schoon v. 22 in overeenstemming met die woorden luidt: ‘Obed gewon Isaï, Isaï gewon David’, behoeft men geenszins aan te nemen, dat Isaï Obed's zoon was in het eerste geslacht. In de volgende geslachtslijst ontbreken zeker vóór Obed verschillende namen. Er kunnen dus ook tusschen Obed en Isaï een of meer geslachten zijn weggelaten. Met de woorden: ‘deze is de vader van Isaï, den vader van David’ wilde de schrijver er slechts aan herinneren, dat uit Obed de vader van het koninklijk geslacht van David is voortgekomen.</note>.</verse> 
<verse osisID="Ruth.4.18"> Dit zijn de geslachten van Phares<note n="1256">Bijna woordelijk dezelfde geslachtsboom keert terug I Par. II 5-12; Matth. I 3-5 en in omgekeerde volgorde Luc. III 31-33.</note>: Phares gewon Esron,</verse>
<verse osisID="Ruth.4.19"> Esron gewon Aram, Aram gewon Aminadab<note n="1257">Esron was wel de onmiddellijke zoon van Phares, daar hij volgens Gen. XLVI 8 en 12 met hem naar Egypte trok. Om den tijd te bepalen, waarin Aram of Ram leefde, ontbreekt het in de H. Schrift aan gegevens. Dat er echter in dit vers vele geslachten moeten zijn weggelaten, volgt hieruit, dat Aminadab leefde na den terugkeer der Joden uit Egypte, dus zeker meer dan drie eeuwen na Esron. Want toen gaf deze zijne dochter Elisabeth ten huwelijk aan Aäron. Zie Ex. VI 23.</note>,</verse>
<verse osisID="Ruth.4.20"> Aminadab gewon Naässon<note n="1258">Naässon was een broeder van de in de vorige noot genoemde Elisabeth, een tijdgenoot dus van Aäron en derhalve ook wel de onmiddellijke zoon van Aminadab. Vgl. Num. I 7, VII 12, 17, X 14.</note>, Naässon gewon Salmon,</verse>
<verse osisID="Ruth.4.21"> Salmon gewon Boöz, Boöz gewon Obed<note n="1259">Salmon, wiens naam in het Hebr. verschillend wordt geschreven, huwde de bekende Rahab, tijdgenoote van Josue. Zie Matth. I 5. De daar gebezigde woorden: ‘Salmon gewon Boöz uit Rahab’ geven te kennen, dat Boöz Salmon's onmiddellijke zoon was. Boöz werd dus tijdens of kort na het bestuur van Josue geboren.</note>,</verse>
<verse osisID="Ruth.4.22"> Obed gewon Isaï, Isaï gewon David<note n="1260">Daar Obed geboren werd uit het leviraatshuwelijk van Ruth met Boöz, en deze (zie noot 19) in het begin van het tijdvak der rechters leefde, worden in dit vers de stamouders van Isaï, wiens leven reeds valt in de regeering van koning Saül, overgeslagen, voor zoo verre zij in het tijdperk der rechters leefden.</note>.</verse>
</chapter>
</div>
	<div canonical="true" osisID="2Sam" type="book">
		<title short="2Koningen" type="main">Het Tweede boek der Koningen</title>
<chapter osisID="2Sam.1">
<title>Hoofdstuk I.</title>
<p>Een Amalekiet brengt Aan David te Siceleg de tijding van de nederlaag der Israëlieten en van den dood van Saül en Jonathas, waarbij hij voorgeeft zelf Saül op zijn verlangen gedood te hebben (v. 1-10). David's rouw over den dood der beiden. Hij doet den Amalekiet ter dood brengen (v. 11-16). Klaaglied van David over den dood van Saül en Jonathas (v. 17-27).</p>
<verse osisID="2Sam.1.1"><hi type="bold">E</hi>N het geschiedde nadat Saül gesneuveld was, dat David terugkeerde van het verslaan der Amalekieten en twee dagen te Siceleg verbleef<note n="1900">Met Saül's dood begint terstond David als de eenige hoofdpersoon op den voorgrond te treden. Vooreerst (I) wordt bericht hoe hij de tijding van Saül's nederlaag en dood ontving en bij die gelegenheid opnieuw blijk gaf van koninklijke rechtvaardigheid en grootheid van ziel.</note>.</verse>
<verse osisID="2Sam.1.2"> En op den derden dag verscheen er een man, komende uit het legerkamp van Saül met gescheurde kleederen en het hoofd met stof bestrooid, en zoodra hij bij David kwam, viel hij op zijn aangezicht en wierp zich neder<note n="1901">Op den derden dag, te weten na David's terugkeer te Siceleg. Uit het legerkamp van Saül. Hebr.: ‘van het leger, van Saül van daan’, wat beteekenen kan van de streek, waar Saül en zijn leger de nederlaag leden. Met gescheurde kleederen. Vgl. I Reg. IV 12. Uit het vervolg blijkt dat de brenger der ongelukstijding, geen Israëliet, het met zijn rouwbedrijf niet zeer ernstig meende; doch gelijk men thans in dagen van rouw zwarte kleederen draagt, zoo heerschte destijds de gewoonte om, tot teeken van rouw, de kleederen te verscheuren. En wierp zich neder, David als koning huldigend, zie ook v. 10.</note>.</verse>
<verse osisID="2Sam.1.3"> En David zeide tot hem: Van waar komt gij? En hij zeide tot hem: Uit het legerkamp van Israël ben ik ontkomen<note n="1902">Dit antwoord moet blijkbaar den schijn wekken, dat hij had deelgenomen aan den strijd.</note>.</verse>
<verse osisID="2Sam.1.4"> En David zeide tot hem: Wat is er gebeurd? Deel het mij mede. Toen zeide hij: Het volk is gevlucht uit den strijd en velen uit het volk zijn gevallen en gesneuveld; zelfs ook Saül en zijn zoon Jonathas vonden den dood.</verse>
<verse osisID="2Sam.1.5"> En David zeide tot den jongen man, die hem de tijding bracht: Hoe weet gij dat Saül met zijn zoon Jonathas dood is?</verse>
<verse osisID="2Sam.1.6"> En de jonge man, die hem de tijding bracht, zeide: Bij toeval kwam ik op het gebergte Gelboë, en Saül lag op zijne speer, en de wagens en ruiters kwamen dicht bij hem<note n="1903">De Amalekiet zegt bij toeval op het gebergte Gelboë te zijn gekomen; maar vermoedelijk had hij zich opzettelijk daarheen begeven om lijken te plunderen. En Saül lag op zijne speer. Volgens I Reg. XXXI 4 had Saül zich in zijn zwaard geworpen en was gestorven. De Amalekiet doet het echter voorkomen alsof hij hem wel zwaar gekwetst (zie v. 10), maar toch levend trof en toen op verzoek van den gekwetste deed wat de wapendrager geweigerd had te doen. En de wagens en ruiters kwamen dicht bij hem. Blijkens I Reg. XXXI 3 de boogschutters, die, gelijk op de Oostersche gedenkteekenen te zien valt, dikwerf op de krijgswagens stonden.</note>.</verse>
<verse osisID="2Sam.1.7"> En hij keek om en mij ziende riep hij mij. En toen ik hem antwoordde: Hier ben ik,</verse>
<verse osisID="2Sam.1.8"> zeide hij mij: Wie zijt gij? En ik antwoord hem: Ik ben een Amalekiet.</verse>
<verse osisID="2Sam.1.9"> En hij sprak tot mij: Ga op mij staan en dood mij; want angst heeft mij bevangen, en nog is mijne ziel geheel in mij<note n="1904">Met het door angst vertaalde, elders niet voorkomende Hebreeuwsche woord zal wel overeenkomstig de vertaling der Septuag. ‘duisternis’ bedoeld zijn. De Amalekiet laat Saül zeggen dat het hem zwart voor de oogen wordt. En nog... in mij. Daarom verlangt hij verkorting van lijden.</note>.</verse>
<verse osisID="2Sam.1.10"> En ik ging op hem staan en doodde hem, daar ik wist dat hij na den val niet leven kon. Toen nam ik den diadeem, dien hij op het hoofd had, en den armband van zijnen arm weg en breng ze hier aan u, mijnen heer<note n="1905">Voor ‘na den val’, volgens grondtekst en Septuag. te lezen: ‘na zijn val’. - Op Assyrische gedenkteekenen ziet men dikwerf de krijgvoerende koningen voorgesteld met diadeem en armband. Vgl. ook III Reg. XXII 30. - Dat het verhaal van den Amalekiet strijdt met het I Reg. XXXI 1-5 gegeven bericht over Saül's dood, is onloochenbaar. Maar uit de omstandigheid, dat David den Amalekiet geloof schenkt, mag men geenszins besluiten dat ook de schrijver diens verhaal als waar wil beschouwd zien. Uitdrukkelijk zegt hij na het door hem zelf gegeven bericht: ‘Zoo stierf Saül’, terwijl hij hier den Amalekiet zoo laat spreken, dat diens dubbelzinnigheid en leugenachtigheid, door David, die de ware toedracht niet kende, niet opgemerkt, den opmerkzamen lezer niet kunnen ontgaan. Ook elders geeft de schrijver geen opzettelijke opheldering, waar men die in de medegedeelde feiten zelf kan vinden. Zie b.v. XI 8-13 en 18-25 met de aanteekeningen. Blijkbaar kwam de Amalekiet na Saül's dood op het slagveld, roofde van diens lijk diadeem en armband en bracht ze, op loon belust, aan David als den zijns inziens toekomstigen koning, dien hij door zijn leugenachtig verhaal nog meer voor zich dacht in te nemen. Maar hij kwam bedrogen uit. David's edelmoedigheid en rechtvaardigheid verschijnen hier in schitterend licht.</note>.</verse> 
<verse osisID="2Sam.1.11"> Toen greep David zijne kleederen en scheurde ze, en hetzelfde deden al de mannen, die bij hem waren<note n="1906">Wat vele nieuwere schriftverklaarders hier hindert schijnt juist zeer natuurlijk, te weten, dat het schokkend bericht van 's konings rampzalig einde David voor het oogenblik zijn vraag omtrent den dood van Jonathas (v. 5) doet vergeten.</note>.</verse>
<verse osisID="2Sam.1.12"> En zij bedreven rouw en weenden en vastten tot den avond om Saül en om zijn zoon Jonathas en om het volk des Heeren<note n="1907">Septuag.: ‘en om het volk van Juda’.</note> en om het huis Israël, omdat zij door het zwaard gevallen waren.</verse>
<verse osisID="2Sam.1.13"> En David zeide tot den jongen man, die hem de tijding gebracht had: Van waar zijt gij? En hij antwoordde: De zoon ben ik van een in het land wonenden Amalekiet<note n="1908">Wel niet terstond na het verhaal van den bode, gelijk de meesten aannemen, maar eerst bij het einde van het rouwbedrijf stelt David zijne vraag. Die vraag was na de verklaring van den Amalekiet in v. 8 geenszins overbodig. David wilde en moest weten of de Amalekiet al of niet een bewoner van het land was. Was dit het geval, dan moest hij de aldaar geldende wet van de onschendbaarheid des konings kennen.</note>.</verse>
<verse osisID="2Sam.1.14"> Toen zeide David tot hem: Waarom schroomdet gij niet de hand uit te steken, om den gezalfde des Heeren te dooden?</verse>
<verse osisID="2Sam.1.15"> En een van zijne knechten roepend zeide David: Treed toe en val op hem aan. En deze versloeg hem en hij stierf.</verse>
<verse osisID="2Sam.1.16"> En David zeide tot hem: Uw bloed op uw eigen hoofd! want uw mond heeft tegen u zelf gesproken door te zeggen: Ik heb den gezalfde des Heeren gedood<note n="1909">De schuld aan 's mans dood komt neer op hem zelf, daar hij zelf, schoon in strijd met de waarheid, verhaald had eene daad te hebben gepleegd, welke dep dood verdiende. - Nu Saül gesneuveld is, acht David zich krachtens de ontvangen zalving terstond gerechtigd en verplicht, recht en wet te handhaven. Daardoor snijdt hij tevens alle verdenking van medeplichtigheid aan Saül's dood af.</note>.</verse> 
<verse osisID="2Sam.1.17"> Toen hief David dezen klaaggezang aan over Saül en over zijn zoon Jonathas<note n="1910">Het volgend klaaglied past zoo volkomen in het verhaal en wijst zoo duidelijk op den tijd van David, dat zijne echtheid, althans zijne oudheid, niet kan betwijfeld worden. De schrijver nam het over uit het aloude Boek des Gerechten (v. 18 Hebr.). Vermoedelijk werd het voor het eerst gezongen bij het v. 12 beschreven rouwbedrijf.</note>,</verse>
<verse osisID="2Sam.1.18"> - en hij gebood de kinderen van Juda den Boog te leeren, gelijk geschreven staat in het Boek der Gerechten - en hij zeide: Denk, Israël, aan hen, die gesneuveld op uwe hoogten gevallen zijn<note n="1911">In den grondtekst komt v. 18b, dat vermoedelijk ontstond door dubbelschrijving van v. 19, niet voor. Naar het Hebr. luidt het geheele vers: ‘En hij zeide. Om te leeren kinderen van Juda. Boog. Zie, het staat geschreven in het Boek des Gerechten’. De laatste zinsnede leest men ook Jos. X 13; zie noot 14 aldaar. En hij zeide, d.i. en hij zong aldus. Om te leeren kinderen van Juda. Boog schijnt de uit bedoeld boek mede overgenomen titel van het klaaglied. Boog slaat op den v. 22 (Hebr.) bezongen boog van Jonathas, terwijl om te leeren (vgl. Ps. LIX 1) kinderen van Juda zal beteekenen, dat het gedicht als een bij uitstek nationaal lied aan Juda wordt aanbevolen. Zonder voldoende reden zien vele nieuweren in laatstbedoelde woorden den uit v. 19 verschoven en verschreven aanhef van het klaaglied, welke naar hun gissing luidde: ‘Verneem, Juda, wreede tijding’!</note>.</verse>
<verse osisID="2Sam.1.19"> De roemrijken, o Israël, zijn op uwe hoogten verslagen. Hoe zijn de helden gevallen<note n="1912">Men kan het Hebr. vertalen: ‘De roem, (o) Israël, is op uwe hoogten gewond; ach, gevallen zijn helden’! Onnoodiger wijze trachten vele nieuweren de eerste zinsnede te verbeteren; het gebezigde beeld is even juist als dichterlijk. Naar het schijnt, is het vers in zijn geheel een refrein. Zie noot 22.</note>!</verse>
<verse osisID="2Sam.1.20"> Vermeldt het niet te Geth en boodschapt het niet op de pleinen van Ascalon, opdat zich niet verblijden de dochteren der Philistijnen, niet jubelen de dochteren der onbesnedenen<note n="1913">Gelijk reeds de vertaling der Vulgaat laat gevoelen, maakt v. 20 eene strophe uit. Om de maat der drie verzen in overeenstemming te brengen met die (telkens twee verzen met vier en één met drie rijzingen) van de volgende strophen, dient men op de pleinen achter de dochteren der Philistijnen te laten volgen. De dichter bezweert de zijnen, hun smart te beteugelen, daar anders de vrouwen der naburige Philistijnsche steden Geth en Ascalon de zegepraal van haar volk met zang en dans zullen gaan verheerlijken. Vgl. I Reg. XVIII 7 volg.</note>.</verse>
<verse osisID="2Sam.1.21"> Bergen van Gelboë! dauw noch regen kome op u, noch mogen er akkers van eerstelingen wezen<note n="1914">Naar den tegenwoordigen grondtekst: ‘Gij, bergen op (vermoedelijk te lezen van) Gelboa, noch dauw noch regen op u en velden der hefofferen’. Daar de laatste woorden geen zin geven en buitendien de versmaat storen, schijnen zij te zijn een verschreven randbemerking, welke, gelijk de Vulgaat, het verzwegen werkwoord aangaf.</note>. Want daar is weggeworpen der helden schild, het schild van Saül, als ware hij niet de met olie gezalfde<note n="1915">Men kan het Hebr. met geringe wijziging als volgt vertalen: ‘want daar is bezoedeld (nigʼal voor nigʽal) een heldenschild, Saül's schild, gezalfd (belool voor beli, vgl. Exod. XXIX 2 Hebr.) met olie’. Het zoo overbodig wordend masjiah (gezalfd) schijnt verklarende randbemerking bij belool. Men placht (zie Isai. XXI noot 5) de schilden met olie week te houden. In zijn geheel vormt v. 21 wederom eene strophe, gelijk ook v. 22, 23, 24 en 26.</note>.</verse>
<verse osisID="2Sam.1.22"> Van bloed van verslagenen, van vet van helden kwam Jonathas' pijl nooit terug, en Saül's zwaard keerde niet ledig weder<note n="1916">Men kan en moet het Hebr. zeker vertalen: ‘zonder bloed van verslagenen en zonder vet van helden kwam Jonathas' boog niet terug. En Saül's zwaard keerde niet terug ledig’. De zin is, dat beide helden boog en zwaard goed wisten te gebruiken. Overeenkomstig de Isai. XXXIV 5-6 gebezigde beeldspraak worden boog en zwaard voorgesteld alsof zij nooit vergeefs uitgaan op buit, als zij naar bloed en vleesch der vijanden dorsten.</note>.</verse>
<verse osisID="2Sam.1.23"> Saül en Jonathas, die beminlijken en liefelijken in hun leven, zijn ook in den dood niet gescheiden; vlugger waren zij dan arenden, sterker dan leeuwen<note n="1917">Zin en versmaat maken het wenschelijk de vierde strophe aldus te lezen: ‘Saül en Jonathas, de beminden in hun leven, vlugger dan arenden en sterker dan leeuwen, in hun dood zijn zij niet gescheiden’.</note>.</verse>
<verse osisID="2Sam.1.24"> Dochteren van Israël! weent over Saül, die u met purper kleedde in geneugten, die u tot opschik gouden sieradiën gaf<note n="1918">De strijders brachten van hunne overwinningen rijken buit mede om de vrouwen te tooien. Hoogst dichterlijk worden daarom vooral de vrouwen uitgenoodigd de gevallenen te beweenen. Vgl. Judic. V 30.</note>.</verse>
<verse osisID="2Sam.1.25"> Hoe zijn de helden gevallen in den strijd! Jonathas is op uwe hoogten gesneuveld<note n="1919">Naar het Hebr.: ‘Ach, gewond de dapperen, in het midden van den strijd Jonathas gevallen’! Zie noot 22.</note>!</verse>
<verse osisID="2Sam.1.26"> Over u treur ik, mijn broeder Jonathas, liefelijk boven mate en beminnelijk boven vrouwenliefde. Gelijk een moeder haar eenigen zoon bemint, zoo had ik u lief<note n="1920">Volgens den grondtekst met eene door de versmaat geboden omstelling: ‘Droefenis (is) mij om u, mijn broeder Jonathas! Dierbaar waart gij mij zeer boven vrouwenliefde, wondergroot was mij uwe liefde’. Gelijk een moeder.... lief komt alleen in de Vulgaat voor en is zeker een toevoegsel.</note>.</verse>
<verse osisID="2Sam.1.27"> Hoe zijn de sterken gevallen en de krijgswapenen verloren gegaan<note n="1921">Naar het Hebr.: ‘Ach, gevallen zijn helden en verloren de wapenen des krijgs’. Slotrefrein. Naar het schijnt waren oorspronkelijk alle zes strophen vergezeld van een refrein, dat zich gelijk b.v. in Ps. XCIV bij elke strophe wijzigde, maar gingen de refreinen van de derde, vierde en vijfde strophe verloren. - In zijn geheel zal hetgeen de grondtekst ons van David's klaagzang biedt oorspronkelijk als volgt hebben geluid:De roem, o Israël, is op uwe hoogten gewond;Ach, gevallen zijn helden! Vermeldt het niet te Geth en boodschapt het niet te Ascalon,Opdat zich niet verblijden de dochteren der Philistijnen,Op de pleinen niet jubelen de dochteren der onbesnedenen! Gij, bergen van Gelboa, dauw noch regen op u!Want daar is bezoedeld een heidenschild,Saül's schild gezalfd met olie. Zonder bloed van verslagenen en zonder vet van heldenKwam Jonathas' boog niet terug,En Saül's zwaard keerde niet ledig weder. Saül en Jonathas, de beminden in hun leven,Vlugger dan arenden en sterker dan leeuwen,In hun dood zijn zij niet gescheiden.Dochteren van Israël! Weent over Saül,Die u met purper kleedde in geneugten,Die gouden sieradiën gaf voor uw gewaad. Ach, gewond de dapperen,In het midden van den strijd Jonathas gevallen! Droefenis is mij om u, Jonathas!Dierbaar waart gij mij zeer boven vrouwenliefde,Wondergroot was mij uwe liefde. Ach. gevallen zijn helden,En verloren de wapenen des krijgs!</note>!</verse>
</chapter>
<chapter osisID="2Sam.2"> 
<title>Hoofdstuk II.</title>
<p>Na den Heer te hebben geraadpleegd vestigt David zich te Hebron, waar de mannen van Juda hem tot hun koning zalven (v. 1-4). Door een gezantschap betuigt David aan de mannen van Jabes dank voor de eer, aan Saül's lijk bewezen, en geeft hun kennis van zijne zalving (v. 5-7). Abner laat Isboseth, Saül's zoon, door alle stammen met uitzondering van Juda als koning huldigen. Regeeringsduur van Isboseth en van David te Hebron (v. 8-11). Bij een ontmoeting tusschen Abner en Joab met hun krijgsvolk te Gabaon ontaardt een steekspel in een hevig gevecht, waarin Joab de overhand behoudt, maar diens broeder Asaël door Abner wordt geveld (v. 12-23). Na den strijd te hebben doen ophouden keeren de veldheeren haastig huiswaarts (v. 24-32).</p>
<verse osisID="2Sam.2.1"> Na dezen<note n="1922">Van II 1 tot IV 12 wordt verhaald hoe David, door den stam Juda tot koning verheven, te Hebron regeert en gestadig toeneemt in macht en aanzien, terwijl daarentegen rijk en macht van Saül's zoon Isboseth, dien Abner door de overige stammen als koning liet huldigen, kwijnen en vergaan. Voor David is het koningschap te Hebron slechts de voorbereiding tot zijn heerschappij over gansch Israël. De schrijver verhaalt daarom enkel die gebeurtenissen, welke er toe leidden, dat zijn held tot zijn door God aangewezen bestemming kwam.</note> nu raadpleegde David den Heer en zeide: Zal ik naar eene der steden van Juda optrekken? En de Heer sprak tot hem: Trek op. En David zeide: Waarheen zal ik optrekken? En Hij antwoordde hem: Naar Hebron<note n="1923">Na op zijn eerste, algemeene vraag een bevestigend antwoord te hebben ontvangen, zal David meer bepaaldelijk gevraagd hebben, of hij wellicht moest optrekken naar Hebron, de in het midden van Juda gunstig gelegen en van ouds belangrijke stad. Het orakel (de ephod van Abiathar) toch antwoordde, naar alle waarschijnlijkheid, alleen met ja of neen. Wetend dat hij door God geroepen is, den troon van Israël in te nemen, wenscht David dien niet anders te bemachtigen dan op de wijze door God gewild. God nu wil dat zijn uitverkorene geleidelijk tot zijn bestemming kome, door het gansche volk zelf als koning begeerd. - Men kan gissen dat David ook met toestemming van Achis naar Hebron verhuisde. Het was toch in het belang der Philistijnen, dat er scheuring kwam in het rijk van Saül.</note>.</verse> 
<verse osisID="2Sam.2.2"> David trok dan op met zijne beide huisvrouwen, Achinoam, de Jezrahelietische, en Abigaïl, de vrouw van Nabal van Carmel.</verse>
<verse osisID="2Sam.2.3"> Maar ook de mannen, die bij hem waren, deed David optrekken, een ieder met zijn gezin, en zij vestigden zich in de steden van Hebron<note n="1924">In de dochtersteden van Hebron, zie Jos. X 37.</note>.</verse>
<verse osisID="2Sam.2.4"> Toen kwamen de mannen van Juda en zalfden aldaar David, om koning te zijn over het huis Juda<note n="1925">Zoo werd David vooreerst gezalfd tot koning over dien stam, die ook later de meest bevoorrechte en de voornaamste drager der beloften Gods zou blijken.</note>. En men deelde aan David mede dat de mannen van Jabes in Galaäd Saül begraven hadden.</verse>
<verse osisID="2Sam.2.5"> Daarom zond David gezanten tot de mannen van Jabes in Galaäd en zeide tot hen: Weest gezegend door den Heer, gij, die dit liefdewerk aan uwen heer, Saül, gedaan en hem begraven hebt.</verse>
<verse osisID="2Sam.2.6"> En zeker zal de Heer u daarvoor barmhartigheid en trouw<note n="1926">D.i. trouwe en volhardende barmhartigheid.</note> betoonen; maar ook ik zal gunst vergelden, omdat gij dit gedaan hebt<note n="1927">De Vulgaat geeft hier den zin weder van den verbeterden grondtekst: ‘maar ook ik zal u goeds betoonen daarvoor dat gij dit gedaan hebt’.</note>.</verse>
<verse osisID="2Sam.2.7"> Mogen uwe handen kracht winnen en weest dappere zonen; want al is uw heer Saül dood, toch heeft het huis Juda mij tot koning voor zich gezalfd<note n="1928">Vgl. XIII 28. David wil zeggen: Weest niet bezorgd, omdat uw meester en beschermer niet meer is; want ik, de door Juda gekozen koning, beloof u mijne hulp. Met echte staatsmanswijsheid zoekt David, voorloopig vergeefs, de bewoners van Jabes en van geheel het Overjordaansche voor zich te winnen.</note>.</verse>
<verse osisID="2Sam.2.8"> En Abner, de zoon van Ner, Saül's legeroverste, nam Isboseth, Saül's zoon, en leidde hem rond door de legerplaats<note n="1929">De zoon van Ner, zie I Reg. XIV 50. Isboseth, Saül's vierde zoon, heet I Par. VIII 3, IX 39 Isbaäl, zeker zijn ware naam. Daar de naam Baäl in lateren tijd enkel nog gebruikt werd van den Chanaänietischen afgod, leidde de afschuw, welken de Joden van dien naam hadden, er toe, dat in al de met Baäl saamgestelde eigennamen dit vervangen werd door boseth, d.i. schande. Niemand, en zeker geen koning, zal zijn zoon ‘man van schande’ genoemd hebben. En leidde hem rond door de legerplaats, Hebr.: ‘en bracht hem over naar Mahanaïm’. Mahanaïm was eene levietenstad aan de overzijde van den Jordaan, zie Gen. XXXII 2, ten N. van den Jaboc gelegen (v. 22 ald.). Alleen daardoor dat Isboseth zich, wellicht door de Philistijnen, genoopt zag, in het Overjordaansche zijne zetelstad te kiezen, bevond hij zich tegenover David in het nadeel.</note></verse>
<verse osisID="2Sam.2.9"> en stelde hem tot koning aan over Galaäd en over Gessuri en over Jezrahel en over Ephraïm en over Benjamin en over gansch Israël<note n="1930">Voor Gessuri, heeft de grondtekst: ‘ha-asjoeri’, dat zeker niet verschreven is uit ‘ha-gesjoeri’, daar het land Gessur toen (zie III 3) en zelfs nog later (zie XV 8) een zelfstandig koninkrijk uitmaakte, maar, gelijk de Septuag. leert, uit ‘ha-asjeeri’ (vgl. Judic. I 32), d.i. de Aserieten. Abner maakt Isboseth tot koning over geheel het Overjordaansche gebied (Galaäd) en over het land aan deze zijde van den Jordaan, te weten het stamgebied van Aser, het meest noordelijke gedeelte, de zuidelijk daarvan gelegen gewesten der overige stammen, aangeduid met Jezrahel (de vlakte van dien naam) en Ephraïm, eindelijk Isboseth's stamland Benjamin. Zoo had met uitzondering alleen van Juda gansch Israël Isboseth gehuldigd.</note>.</verse>
<verse osisID="2Sam.2.10"> Veertig jaar oud was Isboseth, Saül's zoon, toen hij koning werd over Israël, en hij regeerde twee jaren; doch alleen het huis Juda hield het met David<note n="1931">Deze zinsnede dient tot beperking van gansch Israël (v. 9) en was daarmede oorspronkelijk zeker verbonden. De getallen van v. 10 a schijnen niet juist. David toch en Jonathas waren zeker ongeveer even oud. Volgens V 4 nu telde David bij Saül's dood 30 jaren; de jongere broeder van Jonathas kan dus toen geen 40 jaar oud geweest zijn. Voorts regeerde David te Hebron 7½ jaar; ongeveer even lang moet blijkens III 17 volg. Isboseth te Mahanaïm koning zijn geweest.</note>.</verse>
<verse osisID="2Sam.2.11"> En het getal der dagen, dat David als koning over het huis Juda te Hebron verbleef, was zeven jaren en zes maanden<note n="1932">Ook dit v. schijnt ingelascht. Vgl. V 4.</note>.</verse>
<verse osisID="2Sam.2.12"> En Abner, de zoon van Ner, trok met de dienaren van Isboseth, Saül's zoon, uit de legerplaats naar Gabaon<note n="1933">Uit het kamp, Hebr: ‘van Mahanaïm’. Naar Gabaon, de oude hoofdstad van Saül's rijk.</note>.</verse>
<verse osisID="2Sam.2.13"> Ook Joab, de zoon van Sarvia, en de dienaren van David trokken uit en stieten op hen bij den vijver van Gabaon. Toen zij zoo elkan- der troffen, zaten zij tegenover elkander neder; dezen aan den eenen en genen aan den anderen kant van den vijver<note n="1934">Joab, de zoon van Sarvia, eene der zusters van David, had zich vermoedelijk gelijktijdig met zijn broeder Abisaï (zie I Reg. XXVI 27) bij den rondzwervenden David aangesloten en verschijnt hier voor het eerst als diens veldheer. Wat hem kenmerkt is vooreerst een onbegrensde ijver voor de macht van het door David gestichte koninklijke huis bij groot gebrek aan eerbied voor den persoon en den wil van David, voorts zeldzame dapperheid en krijgsbeleid bij ontembare wraakzucht, jaloerschheid en gewelddadigheid. Aan den vijver van Gabaon, vgl. I Reg. XIX 22 met de betreffende noot. Met welk doel de twee veldheeren waren uitgetogen en te Gabaon kwamen, is onzeker. Wel niet om elkander te beoorlogen; want zij laten hunne manschappen zich rustig, naar het schijnt, tegenover elkander legeren en voor hun aangezieht spelen, d.i. een steekspel houden. Eerst naar aanleiding van het steekspel worden de twee legertjes handgemeen, wat tot verdere vijandelijkheden tusschen de twee rijken aanleiding geeft. Dat Abner, met zijne mannen rondtrekkende door het rijk van Isboseth, wellicht ter bevestiging van diens gezag, te Gabaon, de oude zetelstad van Saül, kwam, is natuurlijk. Maar hoe kon ook Joab met een legermacht daar komen, zonder door Abner te worden aangevallen? Vermoedelijk omdat zich te Gabaon het heiligdom van Israël's God bevond, dat, hoewel toen wellicht meer dan ooit te voren geminacht en verwaarloosd (zie VI noot 1 en I Reg. XXII 19 met de betreffende noot), toch voor alle Israëlieten, ook zelfs voor eene afdeeling van Juda's leger, toegankelijk moest zijn. De manschappen van David behoefden slechts tot aan de grens van Juda te gaan, om op dat vermoedelijk onzijdig gebied te komen.</note>.</verse>
<verse osisID="2Sam.2.14"> Toen zeide Abner tot Joab: Laten de manschappen zich opmaken en vóór ons spelen<note n="1935">Een steekspel houden. Dat dit steekspel bedoeld was als een ernstig gevecht, welks uitslag beslissend zou zijn voor de twee legerafdeelingen, gelijk men meestal aanneemt, wordt niet gezegd.</note>. En Joab antwoordde: Dat zij zich opmaken.</verse>
<verse osisID="2Sam.2.15"> Zij maakten zich dan op en schaarden zich tegenover elkander, ten getalle van twaalf<note n="1936">Naar het Hebr.: ‘en er werden afgeteld twaalf....’.</note> van Benjamin van den kant van Isboseth, Saül's zoon, en twaalf uit de dienaren van David.</verse>
<verse osisID="2Sam.2.16"> En nadat ieder hunner zijnen overman bij het hoofd had gegrepen, stiet hij het zwaard in de zijde van zijn tegenstander. Zoo vielen zij te gelijk. Daarom noemde men die plaats het Veld der sterken te Gabaon<note n="1937">Voor het Veld der sterken heeft de grondtekst: ‘Chalkath hat-tsoerim’, hetwelk geen zin gevend, zal moeten luiden: ‘Chalkath Hat-tsarim’, d.i. Veld der tegenstanders, of (naar de Septuag.) ‘Chalkath hat-tsidim’, d.i. Veld der lagenleggers. Mogelijk gaf de plaatsnaam aanleiding tot het ontstaan van de legendarisch klinkende overlevering, dat de spelende mannen terstond van het spel een ernstig gevecht maakten en allen elkander dood staken.</note>.</verse>
<verse osisID="2Sam.2.17"> En er ontstond te dien dage een zeer hevig gevecht<note n="1938">Naar het Hebr.: ‘en de vechtpartij werd bovenmate hevig op dien dag’.</note>, en Abner werd met de manschappen van Israël op de vlucht gedreven door de dienaren van David.</verse>
<verse osisID="2Sam.2.18"> Nu waren daar de drie zonen van Sarvia: Joab en Abisaï en Asaël. Asaël nu was zeer rap ter been gelijk de geiten, die in de bosschen huizen<note n="1939">Volgens den grondtekst: ‘gelijk de reeën, die in het veld zijn’.</note>.</verse>
<verse osisID="2Sam.2.19"> Asaël nu zette Abner na en week naar rechts noch links, zonder ophouden Abner vervolgend.</verse>
<verse osisID="2Sam.2.20"> Abner keek derhalve om en zeide: Zijt gij het, Asaël? En deze antwoordde: Ik ben het.</verse>
<verse osisID="2Sam.2.21"> En Abner zeide hem: Wijk rechts of links af en tast een van de jongeren aan en maak zijn wapenrusting buit<note n="1940">Zich van zijn overmacht bewust wil Abner niet met Asaël vechten en raadt hem, zich met een overwinning van een mindere dan den bevelhebber tevreden te stellen.</note>. Maar Asaël wilde er niet van afzien hem op de hielen te zitten.</verse>
<verse osisID="2Sam.2.22"> En nogmaals sprak Abner tot Asaël: Terug, vervolg mij niet, opdat ik niet gedwongen worde u aan de aarde te rijgen en ik (dan) mijn gelaat niet zou kunnen opheffen tot uwen broeder Joab<note n="1941">Abner voorziet wat bloedige gevolgen het neervellen van Asaël zou hebben.</note>?</verse>
<verse osisID="2Sam.2.23"> Maar hij versmaadde te luisteren en weigerde zijwaarts te wijken. Toen keerde Abner de speer en trof hem in het onderlijf en doorboorde hem, en hij bleef op de plaats dood. En allen, die aan de plek voorbijkwamen, waar Asaël gevallen en gesneuveld was, bleven staan<note n="1942">Volgens den grondtekst sloeg Abner Asaël ‘met het achtereinde van de speer’, wat vermoedelijk zeggen wil, dat hij, zonder zich om te keeren, met de speer achteruit stiet, niet om Asaël te dooden, maar om hem van zich af te houden. Achter onderlijf volgt nog in het Hebr.: ‘zoodat de speer uit zijn rug te voorschijn kwam’. Om de speer in den grond te kunnen steken zal zich aan haar ondereinde een scherpe punt bevonden hebben.</note>.</verse>
<verse osisID="2Sam.2.24"> Terwijl nu Joab en Abisaï Abner op zijne vlucht nazetten, ging de zon onder, en zij bereikten den heuvel der Waterleiding, die tegenover het dal van den weg naar de woestijn van Gabaon gelegen is<note n="1943">Naar den grondtekst: ‘en zij kwamen tot bij den heuvel Amma, die.... ten oosten van Giach ligt in de richting van de woestijn (d.i. het weiland) van Gabaon’. Amma en Giach zijn van elders niet bekend.</note>.</verse>
<verse osisID="2Sam.2.25"> Toen verzamelden zich de zonen van Benjamin bij Abner en sloten zich tot één schaar aaneen en maakten halt op den top van een heuvel<note n="1944">De grondtekst heeft: ‘op den top van den heuvel Achath’. Voor Achath vermoedelijk te lezen ‘Amma’, zie vorige noot.</note>.</verse>
<verse osisID="2Sam.2.26"> Nu riep Abner tot Joab en zeide: Zal uw zwaard tot verdelgens toe blijven woeden? Weet gij niet hoe gevaarlijk de wanhoop wezen kan<note n="1945">Naar het Hebr.: ‘dat het gevolg bitter zal zijn’?</note>? Hoe lang nog talmt gij het volk te gelasten, dat het de vervolging zijner broeders stake<note n="1946">Uit geheel de toespraak van Abner schijnt te blijken dat de twee broederrijken tot dusverre elkander niet hadden beoorloogd en dat de vijandelijkheden van het oogenblik onverwacht ontstaan waren.</note>?</verse>
<verse osisID="2Sam.2.27"> En Joab zeide: Zoo waar de Heer leeft! hadt gij gesproken, het volk zou dezen morgen van de vervolging zijner broeders hebben afgezien<note n="1947">Naar den grondtekst schijnt het antwoord anders te luiden: ‘Zoo waar de Heer leeft, (ik zeg) dat, zoo gij (thans) niet gesproken hadt, het volk zich (slechts) na den morgen zou weerhouden hebben, een ieder van achter zijn broeder’, d.i. het volk zou de vervolging tot aan het aanbreken van den dag hebben voortgezet.</note>.</verse>
<verse osisID="2Sam.2.28"> Hierop stak Joab de bazuin, en het gansche leger maakte halt, en zij vervolgden Israël niet langer en gingen geen strijd aan.</verse>
<verse osisID="2Sam.2.29"> En Abner en zijne mannen braken op en trokken door de vlakte, dien ganschen nacht door, en staken den Jordaan over en gingen gansch Bethoron door en kwamen naar de legerplaats<note n="1948">Door de vlakte, te weten van den Jordaan, de ʽAraba. Abner en zijne mannen gingen langs den westelijken oever van den Jordaan over Jericho noordwaarts, staken dan de rivier over en trokken door het gansche Bithron en kwamen te Mahanaïm’ (grondtekst). Met het Bithron, elders niet genoemd, zal wel een dal bedoeld zijn, dat van den Jordaan naar Mahanaïm leidde. - Dat beide veldheeren zich zoo zeer haastten, om naar huis te komen, schijnt te bewijzen dat het gevecht onverwacht ontstaan was, en dat geen van beiden op eigen hand iets waagde te ondernemen.</note>.</verse>
<verse osisID="2Sam.2.30"> Joab nu, van Abner aflatend, keerde om en verzamelde het gan- sche volk, en men miste van de dienaren van David negentien man, Asaël niet medegerekend.</verse>
<verse osisID="2Sam.2.31"> Maar David's dienaren hadden van Benjamin en van de mannen, die bij Abner waren, er driehonderd en zestig geveld, die ook stierven<note n="1949">Onderscheiden worden van de mannen van Abner, d.i. van diens soldaten, de Benjaminieten, die zich blijkens v. 25 bij den veldheer hadden aangesloten.</note>.</verse>
<verse osisID="2Sam.2.32"> En zij namen Asaël op en begroeven hem in het graf van zijn vader te Bethlehem. Joab nu en de mannen, die bij hem waren, trokken den ganschen nacht door en kwamen juist met den dageraad te Hebron aan.</verse>
</chapter>
<chapter osisID="2Sam.3">
<title>Hoofdstuk III.</title>
<p>Gespannen verhouding tusschen het huis van Saül en dat van David. Zonen aan David te Hebron geboren (v. 1-5). Een misnoegen ontstaan tusschen Isboseth en Abner beweegt laatstgenoemde aan David de heerschappij over gansch Israël aan te bieden (v. 6-12). David verlangt vooreerst de teruggave van Michol; een gezantschap met dat doel naar Isboseth gezonden heeft de gewenschte uitwerking (v. 13-16). Na aan de hoofden van Israël te hebben voorgesteld de zaak van David te omhelzen, komt Abner bij dezen, die hem eervol ontvangt en terugzendt. Dit hoorend ontsteekt Joab in toorn en vermoordt Abner op verraderlijke wijze (v. 17-27). Over Joab's wandaad diep bedroefd en verontwaardigd laat David openbaren rouw bedrijven over Abner, wien hij een klaaglied wijdt; hij betuigt zijne onschuld, maar laat de wraak over den gepleegden moord aan God over (v. 27-39).</p>
<verse osisID="2Sam.3.1"> Zoo werd het een langdurig strijden tusschen het huis van Saül en het huis van David; David ging vooruit en won gedurig in kracht, maar het huis van Saül nam dagelijks af<note n="1950">Het langdurig strijden is geen eigenlijke oorlog, maar een gespannen toestand, steeds opnieuw aanleiding gevend tot botsingen als de juist verhaalde. Dat bleef voortduren, totdat Abner er een einde aan maakte, wat de schrijver v. 6 begint te verhalen. De daaraan voorafgaande opsomming der zonen, welke te Hebron aan David geboren werden (v. 2-5; vgl. I Par. III 1-3), wordt wel niet ten onrechte voor een toevoegsel van den redactor gehouden.</note>.</verse>
<verse osisID="2Sam.3.2"> En er werden te Hebron aan David zonen geboren. Zijn eerstgeborene nu was Amnon van Achinoam, de Jezrahelietische.</verse> 
<verse osisID="2Sam.3.3"> En na dezen kwam Cheleab<note n="1951">Deze heet I Par. III 1 Daniël. Van wege zijne moeder, die van het huis Caleb was, zal men hem ook Cheliab, d.i. Calebiet, genoemd hebben.</note>, van Abigaïl, de vrouw van Nabal van Carmel; voorts de derde Absalom, de zoon van Maächa, dochter van Tholmaï, den koning van Gessur<note n="1952">Gessur is de landstreek, welke volgens Jos. XIII 13 niet door Israël veroverd werd, in het tegenwoordige Golan, oostelijk van het Galileesche Meer.</note></verse>
<verse osisID="2Sam.3.4"> En de vierde Adonias, de zoon van Haggith, en de vijfde Saphathia, de zoon van Abital,</verse>
<verse osisID="2Sam.3.5"> de zesde eindelijk Jethraäm, van Egla, David's vrouw<note n="1953">Daar al de hier genoemde vrouwen huisvrouwen van David waren, valt niet in te zien, waarom Egla hier nog uitdrukkelijk zoo genoemd wordt. Men gist dat zij eene weduwe was gelijk Abigaïl, en dat hier de naam van haar eersten man uitviel en later verkeerdelijk door dien van David vervangen werd.</note>. Dezen zijn David te Hebron geboren.</verse>
<verse osisID="2Sam.3.6"> Toen er dan strijd was tusschen het huis van Saül en het huis van David, was Abner, de zoon van Ner, in Saül's huis meester.</verse>
<verse osisID="2Sam.3.7"> Nu had Saül eene bijvrouw gehad, met name Respha, de dochter van Aja<note n="1954">Op Respha, de dochter van Aja (zie XXI 1-14), laat de Septuag. volgen: ‘en Abner had haar genomen’, wat bezwaarlijk kan gemist worden.</note>. Eens zeide Isboseth tot Abner:</verse>
<verse osisID="2Sam.3.8"> Waarom zijt gij gegaan tot de bijvrouw van mijn vader<note n="1955">Ook de bijvrouwen golden in Israël als wettige vrouwen, en met het overige bezit erfde de zoon ook de bijvrouwen zijns vaders. Abner had derhalve het recht zijns meesters verkracht; tevens had hij den schijn gewekt, naar den troon te dingen. Als Absolom XVI 21 wil toonen koning te zijn, neemt hij bezit van de bijvrouwen zijns vaders.</note>? En deze, in hevigen toorn ontstoken om de woorden van Isboseth, zeide: Ben ik een hondskop tegenover Juda heden<note n="1956">Naar het Hebr.: ‘Een hondskop dan ik, die aan Juda, heden’? wat men verklaren kan: Houdt gij mij nu voor een ellendeling (de hond gold als een verachtelijk dier; vgl. I Reg. XVII 43, XXIV 15; II Reg. VIII 13, IX 8, XV 10), die zich aan Juda verkocht heeft? Maar die aan Juda staat niet in de Septuag. en kan goed gemist worden.</note>, ik, die goedertierenheid heb betoond aan het huis van uw vader Saül en aan zijne broeders en naastbestaanden en u niet heb overgeleverd in de handen van David? En gij, gij tracht nu wat te vinden om mij te berispen van wege eene vrouw?</verse>
<verse osisID="2Sam.3.9"> Dit moge God aan Abner doen en dat er nog bij voegen, indien ik niet, zooals de Heer aan David gezworen heeft, aldus met hem doe,</verse>
<verse osisID="2Sam.3.10"> dat het koningschap van Saül's huis weggenomen en de troon van David verheven worde over Israël en over Juda, van Dan tot Bersabeë<note n="1957">Zie over het bezigen der namen Juda en Israel vóór de scheuring van het rijk Jos. XI noot 17, over van Dan tot Bersábee Judic. XX 1.</note>.</verse>
<verse osisID="2Sam.3.11"> En hij kon hem niets antwoorden, omdat hij hem vreesde.</verse>
<verse osisID="2Sam.3.12"> Toen zond Abner boden tot David, die in zijn naam zeiden: Aan wien behoort het land? en die in last hadden te spreken: Sluit vriendschap met mij<note n="1958">De plaats is niet ongerept. Gelijk de grondtekst en verschillende oude vertalingen doen gissen, luidde zij oorspronkelijk: ‘En Abner zond boden tot David naar Hebron, zeggende: Aan wien het land? Maak uw verbond met mij’. Abner grondt zijn uitnoodiging hierop, dat hij het land in zijne hand heeft.</note>, en mijne hand zal met u zijn en ik zal gansch Israël tot u omkeeren.</verse>
<verse osisID="2Sam.3.13"> En hij zeide: Zeer goed: ik zal vriendschap met u sluiten, doch ééne zaak eisch ik van u en zeg: Gij zult mijn aangezicht niet zien, alvorens gij Michol, Saül's dochter, hier brengt<note n="1959">Slechts als de in zijn recht herstelde schoonzoon van Saül wil David persoonlijk met Abner in onderhandeling treden. Dan toch kon niemand hem verdenken van kwade gezindheid jegens het geslacht van Saül. De woorden: ‘alvorens gij Michol.... hier brengt’, zijn blijkens het vervolg niet letterlijk bedoeld. David verlangt slechts van Abner dat hij voor Michol's terugkeer zorge en daartoe medewerke, wat deze ook doet, door haar van Phaltiël te halen (v. 16), al brengt hij niet zelf Michol terug. Zonder twijfel kan men David's eisch in dien zin verstaan, en ten onrechte zien hier sommigen tegenspraak met v. 12-19. Ten onrechte ook achten zij David's handelwijze in strijd met de bepalingen van Deut. XXIV 1-4. Michol was niet door David met een scheidbrief weggezonden, maar was hem door Saül wederrechtelijk ontnomen en aan Phaltiël gegeven. David mocht haar dus terugeischen, te meer, daar hij haar met levensgevaar verworven had. Daarom is ook de onderstelling der rabbijnen, dat Phaltiël Michol niet zou hebben gekend, onnoodig.</note>. En zoo moogt gij komen en zult gij mij zien.</verse>
<verse osisID="2Sam.3.14"> En David zond gezanten tot Isboseth, den zoon van Saül, en zeide: Geef mijne vrouw Michol terug, die ik mij verloofd heb voor honderd voorhuiden van Philistijnen.</verse>
<verse osisID="2Sam.3.15"> Hierop liet Isboseth haar door boden halen van haren man Phaltiël, den zoon van Laïs<note n="1960">Dat Isboseth terstond aan David's verlangen voldoet, zal zijn toe te schrijven aan den invloed van Abner en aan zijn vrees voor David tevens.</note>.</verse> 
<verse osisID="2Sam.3.16"> En haar man volgde haar al weenend tot Bahurim. Toen zeide Abner tot hem: Ga en keer terug. En hij keerde terug<note n="1961">Vermoedelijk namen de gezanten van David Michol naar Hebron mede, zoodat zij zich reeds daar bevond, toen Abner kwam. Bahurim, blijkens XVI 5 niet ver, ten O., van Jerusalem gelegen, was vermoedelijk het laatste Benjaminietische dorp aan den weg, die van Gallim, waar Laïs woonde, naar Hebron leidde.</note>.</verse>
<verse osisID="2Sam.3.17"> En Abner richtte het woord tot de oudsten van Israël en zeide: Zoo gisteren als eergisteren hebt gij naar David verlangd, dat hij koning over u werd.</verse>
<verse osisID="2Sam.3.18"> Handelt dan nu, want de Heer heeft tot David gesproken en gezegd: Door de hand van mijnen dienaar David zal Ik mijn volk Israël redden uit de hand van de Philistijnen en al zijne vijanden.</verse>
<verse osisID="2Sam.3.19"> Nu sprak Abner ook nog met Benjamin. Daarna ging hij heen om aan David te Hebron mede te deelen al wat Israël en gansch Benjamin hadden goedgevonden<note n="1962">Met Benjamin. De afzonderlijke vermelding van dezen stam vindt haar reden hierin, dat de Benjaminieten als stamgenooten van Saül zeker het moeilijkst te bewegen waren. Goed gevonden. De stammen hadden blijkbaar hunne voorwaarden gesteld.</note>.</verse>
<verse osisID="2Sam.3.20"> Zoo kwam hij met twintig man bij David te Hebron, en David richtte voor Abner en zijne mannen, die medegekomen waren, een gastmaal aan.</verse>
<verse osisID="2Sam.3.21"> En Abner zeide tot David: Ik wil mij opmaken, om gansch Israël tot u, mijn heer en koning, te verzamelen en een verbond met u te sluiten, zoodat gij koning wordt<note n="1963">Naar het Hebr.: ‘en zij zullen een verbond met u sluiten en gij zult koning worden....’</note> over allen, gelijk uwe ziel verlangt. Toen nu David Abner had uitgeleid en deze in vrede was heengegaan,</verse>
<verse osisID="2Sam.3.22"> kwamen alras dienaren van David en Joab, die roovers verslagen hadden, met een zeer grooten buit thuis. Abner nu was niet bij David te Hebron, want deze had hem reeds laten gaan, en hij was in vrede vertrokken.</verse>
<verse osisID="2Sam.3.23"> En Joab en al de manschap- pen, die bij hem waren, kwamen daarna. Men deelde dan aan Joab mede en vertelde hem: Abner, de zoon van Ner, is tot den koning gekomen, en deze heeft hem laten gaan, en hij is in vrede vertrokken.</verse>
<verse osisID="2Sam.3.24"> Nu trad Joab bij den koning binnen en zeide: Wat hebt gij gedaan? Zie, Abner is tot u gekomen. Waarom liet gij hem gaan, en ging hij heen en vertrok hij<note n="1964">De Septuag. heeft ook hier: ‘en ging hij heen in vrede’. Dit zoo dikwerf herhaalde woord legt er den nadruk op, dat David Abner ongedeerd had laten heengaan, omdat hij hem ten volle vertrouwde.</note>?</verse>
<verse osisID="2Sam.3.25"> Begrijpt gij niet dat Abner, de zoon van Ner, daarom tot u is gekomen, om u te misleiden en uw uit- en ingaan<note n="1965">Vgl. Deut. XXVIII 6.</note> te weten te komen en alles te vernemen wat gij doet?</verse>
<verse osisID="2Sam.3.26"> En Joab ging van David weg en zond Abner boden achterna en haalde hem van den put Sira<note n="1966">Elders wordt deze plaats niet genoemd; zij lag vermoedelijk ten N. van Hebron.</note> terug, zonder dat David het wist.</verse>
<verse osisID="2Sam.3.27"> En toen Abner naar Hebron terugkwam, leidde Joab hem ter zijde naar het midden van de poort<note n="1967">Naar een verbeterde lezing van het Hebr.: ‘ter zijde van de poort’.</note>, onder het voorwendsel, met hem te willen spreken, en stak hem daar in het onderlijf, en hij stierf - ter wrake van het bloed van zijn broeder Asaël.</verse>
<verse osisID="2Sam.3.28"> Als nu David dit, nadat het reeds geschied was, vernam, zeide hij: Rein ben ik en mijn koningschap vóór den Heer tot in eeuwigheid van het bloed van Abner, den zoon van Ner,</verse>
<verse osisID="2Sam.3.29"> en het kome op het hoofd van Joab en op het gansche huis zijns vaders; en nooit moge het in Joab's huis ontbreken aan zulken, die aan zaadvloeiing lijden<note n="1968">En daardoor noodzakelijk onvruchtbaar. Het was ook eene wettische onreinheid, zie Lev. XV 1, 11, 15, gelijk de melaatschheid.</note> en aan melaatschen en aan wie de spil houden<note n="1969">D.i. ‘verwijfde mannen’. Sommigen geven het Hebr. weer met: ‘wie op krukken gaan’. Dat de Bijbelsche schrijver zelf de zedeleer van dien tijd, zoo afwijkend van die des christendoms, niet leert (al keurde ook de schrijver zelf haar niet af en wist hij niet beter), behoeft niet gezegd.</note> en door het zwaard vallen en broodsgebrek lijden!</verse> 
<verse osisID="2Sam.3.30"> Joab nu en zijn broeder Abisaï hadden Abner daarom vermoord, omdat hij hun broeder Asaël bij Gabaon in den strijd gedood had<note n="1970">Schoon het v. 27 niet uitdrukkelijk gezegd is, werkte toch ook volgens v. 39 Abisaï aan de vermoording van Joab mede.</note>.</verse>
<verse osisID="2Sam.3.31"> En David zeide tot Joab en tot het gansche volk, dat bij hem was: Scheurt uwe kleederen en omgordt u met boetgewaden en bedrijft rouw vóór Abner's lijkstatie. En koning David volgde de lijkbaar.</verse>
<verse osisID="2Sam.3.32"> En toen men Abner te Hebron begraven had, verhief David zijne stem en weende bij Abner's graf, eveneens weende ook het gansche volk.</verse>
<verse osisID="2Sam.3.33"> En de koning dichtte een klaaglied op Abner en hij zeide<note n="1971">D.i. dichtte een klaaglied. Alleen de eerste strophe wordt hier medegedeeld.</note>: Niet gelijk lafaards<note n="1972">Naar het Hebr.: ‘niet als een dwaze’, d.i. goddelooze, die om zijn boosheid met den dood bestraft wordt.</note> plegen te sterven is Abner gestorven.</verse>
<verse osisID="2Sam.3.34"> Uwe handen werden niet gebonden en uwe voeten niet met boeien bezwaard; maar gelijk men pleegt te vallen vóór de zonen der boosheid, zoo zijt gij gevallen<note n="1973">Abner werd niet omgebracht als een ter dood veroordeelde in boeien geklonken; hij viel door sluipmoord, zich bevindende tegenover de boozen.</note>. En het gansche volk stemde in en weende over hem.</verse>
<verse osisID="2Sam.3.35"> En toen nu de geheele menigte kwam om met David spijze te nuttigen<note n="1974">Naar het Hebr.: ‘om David brood aan te bieden’, zinnebeeldige uitnoodiging om den rouw te beëindigen, van de dooden naar de levenden terug te keeren. Vgl. Jer. XVI 7; Os. IX 4; Ezech. XXIV 17.</note>, terwijl het nog klaar dag was, zwoer David en zeide: Dit moge mij God doen en dat er nog bijvoegen, indien ik vóór zonsondergang brood of iets anders proef.</verse>
<verse osisID="2Sam.3.36"> En het gansche volk hoorde het en zij keurden goed al wat de koning in tegenwoordigheid van het gansche volk deed.</verse>
<verse osisID="2Sam.3.37"> Zoo overtuigde zich al het volk en gansch Israël op dien dag, dat het niet het werk van den koning was, dat Abner, de zoon van Ner, werd vermoord.</verse> 
<verse osisID="2Sam.3.38"> Nog zeide David tot zijne dienaren: Weet gij niet dat heden een vorst en edelman in Israël gevallen is?</verse>
<verse osisID="2Sam.3.39"> Ik echter ben nog weekhartig, schoon tot koning gezalfd, en die mannen, de zonen van Sarvia zijn mij te hardvochtig<note n="1975">In haar tegenwoordigen staat legt deze plaats aan David een bekentenis van weekhartigheid en machteloosheid tegenover Joab in den mond, welke slecht past voor een koning, die eerst in het begin is van zijne regeering. Van de talrijke voorgeslagen verbeteringen schijnt naar inhoud en vorm de beste deze: ‘En dit, schoon hij een bloedverwant en raadsman des konings geweest is; maar die mannen, de zonen van Sarvia, zijn gewelddadiger dan hij’.</note>. Vergelde de Heer den boosdoener naar zijne boosheid!</verse>
</chapter>
<chapter osisID="2Sam.4">
<title>Hoofdstuk IV.</title>
<p>Gevolgen van Abner's dood voor de heerschappij van Isboseth. Baäna en Rechab, de dienaren van Isboseth. Miphiboseth, de kreupele zoon van Jonathas (v. 1-4). Baäna en Rechab vermoorden Isboseth verraderlijk in den slaap en brengen zijn hoofd aan David. Deze straft de moordenaars met een schandelijken dood (v. 5-12).</p>
<verse osisID="2Sam.4.1"> En Isboseth, de zoon van Saül, vernam dat Abner te Hebron vermoord was, en zijne handen werden slap, en gansch Israël was ontsteld<note n="1976">Daar Abner blijkens het voorafgaande de steunpilaar was geweest van troon en rijk, is het begrijpelijk, dat Isboseth's handen slap werden, d.i. dat hem de moed ontzonk, en dat al zijne onderdanen ontstelden.</note>.</verse>
<verse osisID="2Sam.4.2"> Nu had de zoon van Saül twee mannen, aanvoerders van soldeniers; de een heette Baäna en de ander Rechab, zonen van Remmon, den Berothiet, van de kinderen van Benjamin; want ook Beroth wordt tot Benjamin gerekend<note n="1977">Het verhaal wordt v. 2-4 onderbroken door twee inlasschingen van later hand. De eerste (v. 2 en 3), eene toelichting op v. 5, bestaat wederom uit twee deelen, de inlassching zelf (v. 2 a) en de daarbij behoorende verklaring (zeker eene randbemerking): ‘want ook Beroth.... gerekend’, waaraan v. 3 nog eene geschiedkundige bijzonderheid toevoegt. De zin der verklaring is volgens de meesten deze: Als bewoner van Beroth was Remmon eigenlijk niet ‘van de kinderen van Benjamin’, maar stamde af van de Chanaäneërs, die overeenkomstig het met Josue gesloten verdrag (zie Jos. IX 7) in hunne steden ongehinderd zouden voortleven. Niettemin kan Beroth als liggend binnen de grenzen van Benjamin daartoe gerekend worden (vgl. Jos. XVIII 25). Beter echter, naar het schijnt, verstaat men de verklaring in dien zin, dat Beroth, hetwelk zeer dicht bij de grens van Juda en Ephraim lag (zie Jos. IX 17, XVIII 25) en daarom wellicht ook tot het gebied van een dier twee stammen kon worden gerekend, feitelijk tot Benjamin behoorde, dat dus Baäna en Rechab werkelijk Benjaminieten, stamgenooten van Miphiboseth waren.</note>.</verse> 
<verse osisID="2Sam.4.3"> En de Berothieten waren naar Gethaïm gevlucht en zijn daar als vreemdelingen blijven wonen tot op dezen dag<note n="1978">Volgens de eerste in noot 2 vermelde uitlegging moeten met de ‘Berothieten’ de Chanaäneesche bewoners van Beroth bedoeld zijn. Men gist dan dat zij bij gelegenheid van de vervolging der Gabaonieten door Saül (zie XXI) uitweken. Na hun vlucht zouden dan Benjaminieten het stadje zijn gaan bewonen. Volgt men echter de tweede uitlegging, dan zijn de bedoelde Berothieten ‘van de kinderen van Benjamin’ en moet men het Hebr. vertalen: ‘en de Berothieten zijn gevlucht..... en wonen daar.... tot op dezen dag’, d.w.z. nog ten tijde van den glossator. Dan bestond het stadje toen niet meer. Mogelijk hadden de Berothietische ‘aanvoerders’, Baäna en Rechab, in overleg met hunne medeburgers de vermoording van Miphiboseth ondernomen en zagen dezen zich na den val dier aanvoerders genoopt naar elders de wijk te nemen. Naar Gethaïm. Eene stad van dien naam wordt II Esdr. XI 33 als tot Benjamin behoorend vermeld; maar aangezien de vluchtelingen binnen het stamgebied van Benjamin bezwaarlijk behoud zouden gevonden hebben, zal hier de landstreek van Geth in het gebied der Philistijnen bedoeld zijn. Als vreemdelingen, d.w.z. van het volle burgerrecht verstoken,</note>.</verse>
<verse osisID="2Sam.4.4"> Jonathas nu, de zoon van Saül, had een zoon, die slecht ter been was. Deze was namelijk vijf jaar oud, toen uit Jezrahel de tijding kwam aangaande Saül en Jonathas. Toen nam zijne verpleegster hem op en vluchtte; maar wijl zij zich haastte om weg te vluchten, viel hij en werd kreupel. Zijn naam nu was Miphiboseth<note n="1979">Dit vers, dat als randbemerking goed zou passen bij IX 4, werd vermoedelijk hier ingelascht om aan te toonen, hoe treurig het met het huis Saül gesteld was: de eenige, die na Isboseth's dood kon dingen naar den troon, een kreupele. Miphiboseth heet I Par. VIII 34, IX 40 Meribbaäl, d.i. God is een krijger. Zoo dit, naar te gissen valt, zijn werkelijke naam was (zie de noot op II 8), dan onderging deze eene dubbele verandering, Miphibaäl, Miphiboseth.</note>.</verse>
<verse osisID="2Sam.4.5"> De zonen dan van Remmon, den Berothiet, Rechab en Baäna, slopen op het heetst van den dag het huis van Isboseth binnen, die op zijn bed zijn middagslaap hield. De deurbewaarster van het huis nu was bij het reinigen van tarwe ingeslapen<note n="1980">Deze volzin komt niet voor in den grondtekst, die blijkbaar ook in de twee volgende verzen in het ongereede geraakte, ten gevolge waarvan ook de tekst der Vulgaat te wenschen overlaat. De Septuag. verhaalt het voorval aldus: ‘en hij (Isboseth) sliep op het bed des middags. 6. En zie, de portierster van het huis reinigde de tarwe en was ingedommeld en sliep. En de broeders Rechab en Baäna naderden onopgemerkt 7. en traden het huis binnen. En Isboseth sliep op zijn bed in zijn slaapkamer; en zij doorstaken hem en doodden hem en sneden zijn hoofd af en namen zijn hoofd en vloden....’ Naar thans nagenoeg algemeen wordt aangenomen, geeft de Septuag. de oorspronkelijke lezing getrouw weder. Ten onrechte nemen sommigen aanstoot aan de herhaling van: ‘Isboseth sliep op zijn bed’. Herhalingen zijn in den Bijbel niet zeldzaam, vooral niet in meer epische stukken. Uit het verhaal blijkt, op wat bescheiden voet Isboseth leefde: als deurbewaarder van het paleis zien wij eene dienstmaagd, welke bij het bewaken der deur nog ander werk te verrichten heeft.</note>.</verse>
<verse osisID="2Sam.4.6"> Zij dan gingen onopgemerkt het huis in, als haalden zij korenaren, en staken hem in het onderlijf, (te weten) Rechab en zijn broeder Baäna, en zij namen de vlucht.</verse> 
<verse osisID="2Sam.4.7"> Toen zij namelijk in het huis kwamen, lag hij op zijn bed in het slaapvertrek te slapen; toen doorstaken en doodden zij hem. En zijn hoofd medenemend vloden zij langs den weg der woestijn<note n="1981">D.i. der ʼArabah, zie II 29.</note> den ganschen nacht door.</verse>
<verse osisID="2Sam.4.8"> En zij brachten het hoofd van Isboseth naar David te Hebron en zeiden tot den koning: Ziehier het hoofd van Isboseth, den zoon van Saül, uwen vijand, die u naar het leven stond. Zoo heeft de Heer aan mijnen heer en koning heden wraak op Saül en op zijn zaad verschaft<note n="1982">Te Hebron. Zij hadden een afstand van omstreeks 65 kilometer afgelegd. Huichelachtig maken de moordenaars God tot medeplichtige aan hun bloedige daad.</note>.</verse>
<verse osisID="2Sam.4.9"> Maar David antwoordde aan Rechab en zijn broeder Baäna, de zonen van Remmon, den Berothiet, en zeide tot hen: Zoo waar de Heer leeft, die mijne ziel uit allen nood bevrijd heeft:</verse>
<verse osisID="2Sam.4.10"> dewijl ik den man, die mij kwam mededeelen en zeide: Saül is dood, die eene blijde tijding meende te brengen, gegrepen en gedood<note n="1983">D.w.z. heb laten grijpen en dooden, zie I 5.</note> heb te Siceleg, terwijl het toch voegde hem loon te geven voor de boodschap,</verse>
<verse osisID="2Sam.4.11"> hoeveel te meer zal ik nu niet, nu booswichten een onschuldigen man in zijn huis op zijn bed vermoord hebben, diens bloed van uwe hand eischen en u van de aarde uitroeien<note n="1984">David plaatst in v. 10 en 11 tegenover elkander, niet, gelijk de meeste nieuweren beweren, een op loon belusten bode en twee op loon beluste moordenaars (onmogelijk toch kon hij dien bode, enkel omdat hij, op loon belust, den dood van Saül boodschapte, laten ombrengen), maar den bode, die verhaald had den doodelijk gekwetsten Saül op diens verzoek te hebben omgebracht, en de twee veel schuldiger booswichten, die lafhartig een argeloozen man in den slaap vermoord hadden. Anders heeft de vergelijking nauwelijks eenigen zin. Onze plaats is dus geenszins in strijd met I 6-16.</note>?</verse> 
<verse osisID="2Sam.4.12"> David gelastte dan aan zijne knechten, en zij doodden hen, en hieuwen hun de handen en voeten af en hingen ze op boven den vijver te Hebron<note n="1985">Op eene plaats, waar veel verkeer was, tot een afschrikkend voorbeeld. Op een Egyptisch monument ziet men twee ambtenaren voorgesteld, die de afgehouwen handen van misdadigers tellen.</note>; en het hoofd van Isboseth namen en begroeven zij in het graf van Abner te Hebron<note n="1986">Daar David nog niet in Benjamin meester was, kon hij Isboseth niet te Gabaon laten begraven.</note>.</verse>
</chapter>
<chapter osisID="2Sam.5">
<title>Hoofdstuk V.</title><p>David door al de stammen als koning erkend en gezalfd. Duur van zijn regeering (v. 1-5). Jerusalem door David op de Jebusieten veroverd en tot zijn hoofdstad gemaakt (v. 6-9). Steeds winnend aan macht ontvangt David van Hiram, koning van Tyrus, cederhout en werklieden en bouwt een paleis (v. 10-12). Nieuwe huwelijken door hem aangegaan en zonen hem geboren (v. 13-16). Voorspoedige oorlogen met de Philistijnen (v. 17-25).</p>
<verse osisID="2Sam.5.1"> En al de stammen van Israël kwamen naar David te Hebron en zeiden: Zie ons hier, uw gebeente en uw vleesch zijn wij<note n="1987">Al de stammen, d.i. mannen uit al de stammen, kwamen David tot koning vragen. Daarom verschenen weldra al de oudsten, als de vertegenwoordigers des volks (v. 3), om hem als zoodanig te huldigen en te zalven. Vgl. met v. 1-25 I Par. XI 1-9, XIV 1-17. Zeer kort vatten beide schrijvers, zeker in navolging van hun voorganger, het gewichtigste saam van wat David als koning van gansch Israël gedurende het eerste tijdperk zijner regeering deed voor de in- en uitwendige bevestiging van zijn rijk en zijn huis, om zoo spoedig mogelijk en uitvoerig te kunnen verhalen hoe hij de ark overbracht naar Jerusalem. Uw gebeente en uw vleesch, vgl. XIX 13; Gen. XXIX 4; Judic. IX 2.</note>.</verse>
<verse osisID="2Sam.5.2"> Maar ook sinds gisteren en eergisteren, toen Saül koning over ons was, waart gij het, die Israël uitleiddet en terugleiddet. En de Heer heeft tot u gezegd: Gij zult mijn volk Israël weiden en gij zult vorst over Israël zijn<note n="1988">Om drie redenen wenschen alle stammen David tot koning: hij is van hun bloed, mede-afstammeling van Israël, blijkens Deut. XVII 15 een hoofdvereischte; hij was reeds vroeger de man, die Israël uitleidde en terugleidde, d.i. de eerste krijgsman; hem is door God de troon beloofd. Die belofte ontving David het eerst bij zijne geheime zalving, en zij werd later door talrijke feiten bevestigd.</note>.</verse> 
<verse osisID="2Sam.5.3"> Nu kwamen ook de oudsten van Israël tot den koning te Hebron, en koning David sloot met hen een verbond te Hebron vóór den Heer, en zij zalfden David tot koning over Israël<note n="1989">Vóór den Heer beteekent hier gelijk Gen. XVII 7 en I Reg. XXXIII 18 in tegenwoordigheid van God, als getuige aangeroepen bij het sluiten van het verbond, waarbij zonder twijfel de rechten van koning en van volk werden afgebakend.</note>.</verse>
<verse osisID="2Sam.5.4"> Dertig jaar was David oud, toen hij begon te regeeren, en veertig jaar regeerde hij.</verse>
<verse osisID="2Sam.5.5"> Te Hebron regeerde hij over Juda zeven jaar en zes maanden, en te Jerusalem regeerde hij drie en dertig jaar over gansch Israël en Juda<note n="1990">De vv. 4 en 5 zijn vermoedelijk niet van den eersten schrijver. - Het begin van David's veertigjarige regeering valt omstreeks het jaar 1012 v. Chr., zijne zalving tot koning over geheel Israël en de vestiging van zijn zetel te Jerusalem omstreeks 1005.</note>.</verse>
<verse osisID="2Sam.5.6"> En de koning trok op en al de mannen, die met hem waren, naar Jerusalem, tegen den Jebuseër, den bewoner des lands<note n="1991">Al de mannen enz. zijn David's beproefde krijgslieden. Naar Jerusalem.... des lands, zie Jos. X noot 1, XV 63; Judic. I 8, 21, XVIII 28, XIX 10-12. Volgens zijn vermoedelijk oorspronkelijken vorm beteekent de naam, welke reeds vóór de vestiging der Israëlieten in Palestina bestond, ‘stad van Salem’ (Uru-Salim). In Salem zien sommigen den naam eener oude godheid, wat door anderen betwist wordt.</note>. Toen zeiden dezen tot David: Gij zult hier niet binnenkomen, tenzij gij de kreupelen en blinden weghaalt, die zeggen: David zal hier niet binnenkomen<note n="1992">Naar het Hebr.: ‘En zij spraken tot David, zeggende: Gij zult hier niet binnenkomen; want voorwaar, de blinden en de kreupelen (Hebr. ha-iwwerim we-hap-pisechim) houden u verre (hasirocha voor “hasircha”) door te zeggen: David zal hier niet binnenkomen’. Zie verder noot 8.</note>.</verse>
<verse osisID="2Sam.5.7"> Doch David nam den burg Sion, dat is de Davidstad, in<note n="1993">De burg (Hebr. de ‘bergvesting’) Sion lag op den meest zuid-oostelijken der heuvels, op welke het latere Jerusalem gebouwd werd. Alleen die heuvel, door hooge heuvels beschut (zie Ps. CXXIV 2), schier geheel door diepe ravijnen omgeven en door de bron Gihon aan den oostelijken hoek van het onmisbare water voorzien, was geschikt een burg te dragen. Door een thans bijna verdwenen dal, El-Wad, dat oudtijds Tyropoion heette, was de hoogte van den westelijk daarvan gelegen breederen en lageren heuvel gescheiden.</note>.</verse>
<verse osisID="2Sam.5.8"> David toch had dien dag een prijs uitgeloofd voor wie den Jebuseër zou verslaan en de watergoten der daken zou bereiken en de blinden en kreupelen, die David's ziel haatten, weghalen. Daarom zegt men spreekwoordelijk: Geen blinde of kreupele zal in den tempel komen<note n="1994">Naar den grondtekst: ‘En David zeide dien dag: Alwie den Jebuseër slaat en opklimt tot de tinne (of tot, of langs de watergoot, Hebr. tsinnoor, vgl. Ps. XLI 8) en.... de blinden en de kreupelen, door David's ziel verafschuwd. (De hier verzwegen of uitgevallen nazin luidt bij den Chroniekschrijver: “die zal vorst en aanvoerder zijn”). Daarom zeide men: Blind en kreupel komt niet in het huis’. Van al de tot dusverre gegeven verklaringen en voorgestelde verbeteringen van v. 6 b en 8 is er geen enkele bevredigend. Wellicht wordt met eene der twee volgende het juiste getroffen. De eerste is deze: Als David vóór de vesting komt, twijfelen sommigen aan de mogelijkheid haar te vermeesteren. Daarom zeggen, niet de Jebusieten, maar de manschappen van David (volgens den grondtekst (zie noot 6) kunnen zij het onderwerp zijn van v. 6 b) of liever de besten onder hen tot hun meester: Gij zult zeker niet op den burg komen, want de blinden en de kreupelen, d.i. die niet flink van oog en rap ter been zijn, m.a.w. de zwakken en lafhartigen, houden u verre door te zeggen: David zal hier niet op komen. Terstond looft David den prijs uit voor ‘wie (het eerst, Chroniekschrijver) den Jebuseër slaat en tot de tinne opklimt en de door David verachte kreupelen en blinden....’ Vermoedelijk luidde, zoo de verklaring juist is, het hier uitgevallen werkwoord: ‘beschaamt’. Volgens den Chroniekschrijver wint Joab den prijs; hij klom dus het eerst op tot de tinne. Vandaar het spreekwoord, waarvan dan de zin is, dat men om op de bergvesting Sion (‘in het huis’ van David) te komen goed uit zijne oogen moet zien en rap ter been zijn. Met deze overigens bevredigende uitlegging is intusschen de tekst van den Chroniekschrijver in strijd, volgens welken niet de mannen van David, maar, overeenkomstig de opvatting van Hiëronymus van onze plaats, de Jebusieten tot David zeggen: Gij zult hier niet binnenkomen enz. Mogelijk echter had de Chroniekschrijver een reeds bedorven tekst vóór zich, dien hij niet wel begreep. Zoo men dit niet wil aannemen, blijft eene tweede verklaring, reeds door Petrus Comestor aangeduid. Volgens die uitlegging zijn met ‘de blinden en de kreupelen’ afgoden der Jebusieten bedoeld. In de oogen der Israëlieten waren de afgoden ‘blinden en kreupelen’ (zie Ps. CXIII 5, 7). Mogelijk ook droegen de afgoden der Jebusieten namen, welke op iwwerim en pisechim geleken. Een van de dertig bekende, Hebreeuwsche namen van afgoden (beelden) heet ‘pesilim’; zie Judic. III 19, 26. Men zal zich dan het verloop van zaken als volgt kunnen voorstellen. De Jebusieten halen hunne afgoden (of hun afgod) uit hun tempel (hun huis) en plaatsen die op de tinne. Dit ziende roepen de Israëlieten spottenderwijze en wellicht met zinspeling op de hun bekende namen der afgoden: Dat zijn blinden en kreupelen! De Jebusieten antwoorden: Die blinden en kreupelen zullen u wel verre houden, enz. Den door David uitgeloofden prijs zal nu die held verdienen, die het eerst tot de tinne opklimt en de door David verafschuwde goden weghaalt. (Met de Vulgaat vult ook de Syrische vertaling onzen tekst zoo aan). Joab wint den prijs. Hij zorgt er dus voor, dat ‘de blinden en de kreupelen’ niet naar hun huis terugkeeren. De vermoedelijke zin van het spreekwoord is dan: Blinden en kreupelen moeten niet uitgaan, want zij kunnen niet weer te huis komen. Is deze uitlegging de juiste, dan leert ons de plaats wat blind vertrouwen de heidenen in hun afgoden stelden, maar tevens, hoezeer David en de zijnen ze verafschuwden en hoe zij er den draak mede staken. - Onze schrijver bevestigt de waarheid van zijn merkwaardig verhaal weder op de hem bijzonder eigen wijze; vgl. I Reg. V 5, X 12, XIX 4.</note>.</verse>
<verse osisID="2Sam.5.9"> En David ging op den burg wonen en noemde dien Davidstad en bouwde rondom van het Mello af en binnenwaarts<note n="1995">Door op den burg Sion, voortaan naar hem genoemd, te gaan wonen, geeft David aan zijn rijk eene allergunstigst gelegen hoofdstad en legt hij den grond voor de latere weergalooze beteekenis van Jerusalem. En bouwde.... binnenwaarts. Naar het Hebr., met het oog op de lezing der Septuag. en I Par. XI 8 verbeterd: ‘en bouwde haar rondom van het Mello af binnenwaarts’. Uit hetgeen de Chroniekschrijver laat volgen: ‘en Joab bouwde het overige deel der stad’ blijkt, dat hier niet, gelijk velen meenen, sprake is van het bouwen van een stadsmuur, maar van het bouwen (of herbouwen) der stad. Het Mello (vgl. III Reg. IX 15, 24, XI 27; II Par. XXXI 15) was, naar Judic. IX 6 en 47 doen gissen, een oude toren of sterkte, welke volgens het meest waarschijnlijke gevoelen zich aan de noord-westzijde der stad bevond, waar geen diepe helling haar beveiligde. De zin van onze plaats en I Par. XI 8 schijnt dus wel te zijn, dat David (de Davidstad, d.i. dat gedeelte van Jerusalem, dat met den burg en naar den burg zoo genoemd werd) bouwde (of herbouwde) rondom (den burg) van het Mello af (van de noord-westzijde af) binnenwaarts, d.i. naar den burg toe, die het middelpunt der Davidstad was, en dat Joab het overige deel, nl. wat ten N. van het Mello, of mogelijk op den westelijken heuvel verrees, bouwde. Zoo beperkte zich vermoedelijk het aan David toegeschreven werk tot het bebouwen van de hier breedere daar smallere ruimte, welke zich bevond tusschen den burg en de hellingen, welke de Davidstad van drie zijden omsloten.</note>.</verse>
<verse osisID="2Sam.5.10"> En hij ging vooruit in macht en grootheid, en de Heer, de God der heerscharen, was met hem<note n="1996">In het voeren van zijn oorlogen, reden waarom de Heer hier uitdrukkelijk God der heerscharen genoemd wordt.</note>.</verse>
<verse osisID="2Sam.5.11"> En Hiram, de koning van Tyrus, zond gezanten tot David, alsmede cederhout en timmerlieden en metselaars om te bouwen, en zij bouwden een huis voor David<note n="1997">David's toenemende grootheid dreef den koning van het machtige Tyrus (zie Jos. XIX 29 met noot 25 en 30), vermoedelijk kort na zijne (Hiram's) troonsbestijging, door zending van gezanten een handelsverdrag of wellicht een bondgenootschap met hem te sluiten. Was het een bondgenootschap, dan richtte zich dit zekerlijk tegen de voor beide rijken gevaarlijke Chanaänietische volken, inzonderheid tegen de Philistijnen. Ten gevolge daarvan verkreeg David van Hiram werklieden en cederhout voor het bouwen, van zijn huis op den berg Sion. Volgens een bij Flavius Josephus voorkomend bericht was Hiram, de zoon van een der machtigste Phoenicische koningen, vooral beroemd door de uitbreiding, welke hij aan Tyrus gaf, en de grootsche werken, welke hij daar uitvoerde. Hij schijnt een zeer lange regeering te hebben gehad, daar hij blijkens III Reg. V 1-12 en II Par. 3-18, zoo hier geen dubbele overlevering aan het woord is, aan Salomon voor den tempelbouw werklieden en bouwstoffen leverde, terwijl hij volgens onze plaats het verbond of verdrag met David vermoedelijk reeds sloot in het eerste tijdperk van diens regeering te Jerusalem. Het bericht bij Flavius Josephus, dat hem een regeeringsduur van vijf en dertig jaren toeschrijft, kan daarom bezwaarlijk juist zijn. Een in den tempel van Baäl-Lebanon gevonden bronzen plaat, waarop Chiram als koningsnaam voorkomt, is vermoedelijk van hem afkomstig.</note>.</verse>
<verse osisID="2Sam.5.12"> En David ondervond dat de Heer hem als koning over Israël bevestigd en dat Hij zijn koning- schap verheven had over zijn volk Israël<note n="1998">Het met den machtigen koning van Tyrus gesloten verbond of verdrag was voor David een nieuw bewijs, dat God door hem zijne aan Israël gegeven beloften wilde vervullen.</note>.</verse>
<verse osisID="2Sam.5.13"> En David nam nog meer bijvrouwen en huisvrouwen van Jerusalem<note n="1999">In strijd met Deut. XVII 17, welk wetsartikel evenwel in David's tijd nog wel niet bestond; zie ook XV 15 en XVI 21-22. David volgde hierin de zeden der andere vorsten van zijn tijd en wordt door de H. Schrift deswege niet gelaakt. Door zoodanige huwelijken trachtte men ook macht en invloed van rijk en koningschap te bevestigen.</note>, nadat hij gekomen was van Hebron, en er werden aan David ook andere zonen en dochters geboren.</verse>
<verse osisID="2Sam.5.14"> Dit nu zijn de namen van degenen, die hem te Jerusalem geboren werden: Samua en Sobab en Nathan en Salomon<note n="2000">Deze vier zijn blijkens I Par. III 5 (zie noot 3 aldaar) zonen van Bethsabeë.</note></verse>
<verse osisID="2Sam.5.15"> en Jebahar en Elisua en Nepheg<note n="2001">Elisua heet I Par. III 6 ‘Elisama’; op dezen volgt daar (v. 7) Eliphaleth, wat, schoon dezelfde naam v. 8 nog eens voorkomt, geen schrijffout schijnt; want ook I Par. XIV 5-7 leest men tweemaal dien naam. Vermoedelijk stierf de eerste Eliphaleth vroegtijdig en werd daarom door onzen schrijver niet genoemd. Om dezelfde reden zal hij ook Noge verzwegen hebben, die I Par. III. 7 vóór Nepheg staat.</note></verse>
<verse osisID="2Sam.5.16"> en Japhia en Elisama en Elioda en Eliphaleth.</verse>
<verse osisID="2Sam.5.17"> De Philistijnen nu vernamen dat men David tot koning over Israël gezalfd had, en zij trokken allen op, om David op te zoeken<note n="2002">Ondanks de algemeene vermelding van David's zegepralen in v. 10 verhaalt de schrijver hier nog met zekere uitvoerigheid zijn gelukkig gevoerde oorlogen tegen de Philistijnen als van het meeste gewicht voor de bevestiging zijner heerschappij. In die oorlogen vallen de XXI 15-21 en XXIII 13-17 verhaalde avonturen. Zoo lang David te Hebron zetelde, schijnen de Philistijnen hem ongemoeid te hebben gelaten; maar zoodra hij, na den dood van Isboseth, die vermoedelijk aan de Philistijnen schatplichtig was, tot koning van gansch Israël verheven, de schatting, zooals zich laat vermoeden, weigerde en den burg Sion veroverde, viel hem de erfvijand van Israël aan.</note>; en toen David dit hoorde, toog hij afwaarts naar de veste<note n="2003">Hebr. metsoeda (bergvesting), waarvoor volgens de Septuag. zeker te lezen: ‘metsoera’, d.i. de omwalling. David daalde van den burg Sion af ‘hun te gemoet’ (I Par. XIV 8), maar bleef alsnog binnen de verschansingen der stad.</note>.</verse>
<verse osisID="2Sam.5.18"> En de Philistijnen kwamen en verspreidden zich in het Dal Raphaïm<note n="2004">Hebr. Rephaim. Blijkens Jos. XV 8 liep de noordelijke grens van Juda over de kruin van een berg, die westelijk lag van het dal Hinnom en aan den noordelijken rand van het dal Rephaïm. Dit is daarom vermoedelijk te vereenzelvigen met de tegenwoordige vlakte Baka, welke zich zuidwestelijk van Jerusalem tot naar Bethlehem uitstrekt.</note>.</verse> 
<verse osisID="2Sam.5.19"> En David raadpleegde den Heer en zeide: Zal ik optrekken tegen de Philistijnen en zult Gij hen geven in mijne hand? En de Heer zeide tot David: Trek op, want Ik zal de Philistijnen zeker overleveren in uwe hand.</verse>
<verse osisID="2Sam.5.20"> David kwam dan te Baäl-Pharasim<note n="2005">Ligging dezer plaats is onbekend.</note> en versloeg hen aldaar en zeide: De Heer heeft voor mijn aangezicht mijne vijanden verdeeld gelijk de wateren zich verdeelen. Daarom werd de naam dier plaats Baäl-Pharasim genoemd<note n="2006">Baäl-Pharasim (vgl. Isai. XXVIII 21) beteekent ‘Oord der scheiding of doorbraak’. De grondtekst heeft: ‘Jahwe heeft vóór mij uit mijne vijanden doorbroken als eene waterdoorbraak’ (den dijk). Wellicht bestond reeds deze plaatsnaam als Baäl-Parsim naar het Judeesche geslacht der Parsieten of Pharasieten (Num. XXVI 20, vgl. Gen. XXXVIII 29, 30), en werd nu door David op dien naam gezinspeeld.</note>.</verse>
<verse osisID="2Sam.5.21"> En zij lieten daar hunne godenbeelden achter, welke David en zijne mannen medenamen<note n="2007">Blijkens I Par. XIV 12 liet David ze (daarna) verbranden.</note>.</verse>
<verse osisID="2Sam.5.22"> En de Philistijnen trokken nog weder op en verspreidden zich in het dal Raphaïm.</verse>
<verse osisID="2Sam.5.23"> David nu raadpleegde den Heer: Zal ik tegen de Philistijnen optrekken, en zult Gij hen overleveren in mijne handen<note n="2008">De vraag schijnt in de Vulgaat uit v. 19 te zijn overgenomen; want zij ontbreekt in den grondtekst en in al de andere vertalingen zoowel hier ter plaatse als I Par. XIV 14.</note>? En Hij antwoordde: Ruk niet recht op hen af, maar trek achter hen om en nader hen van de zijde der pereboomen<note n="2009">Hebr.: ‘de Balsemboomen’. Het woord schijnt als eigennaam bedoeld eener plaats, naar daar staande balsemboomen genoemd. David moet het vijandig leger in de flank vallen.</note>.</verse>
<verse osisID="2Sam.5.24"> En als gij het gedruisch zult vernemen van een voortschrijdende in de toppen der pereboomen<note n="2010">Naar het Hebr.: ‘het gedruisch van stappen (gaan) in de toppen der balsemboomen’. Vgl. Gen. III 8 met de betreffende noot.</note>, open dan den strijd; want dan zal de Heer vóór u uitgaan, om het leger der Philistijnen te verslaan.</verse>
<verse osisID="2Sam.5.25"> David deed dan gelijk de Heer hem had voorgeschreven en hij versloeg de Philistijnen van Gabaä af tot waar men naar Gezer komt<note n="2011">Van Gabaä. De grondtekst heeft: ‘van Geba’, zie I Reg. XIII noot 8 en 20. Gezer of Gazer, zie Jos. X 33, XII 12, XVI 3; Judic. I 29, eene der oudste steden van Palestina, aan de zuidwestelijke punt van Ephraïm westelijk van Neder-Bethoron gelegen, is teruggevonden in het tegenwoordige Tell-el-Djezer. Hare ligging doet vermoeden dat David de vijanden vervolgde, niet van Geba, maar van Gabaä af.</note>.</verse>
</chapter>
<chapter osisID="2Sam.6">
<title>Hoofdstuk VI.</title>
<p>David haalt in plechtigen optocht de ark af van Cariathiarim om haar naar zijne stad te vervoeren. Maar de plotselinge dood van Oza, die de kantelende ark aanraakt, beweegt hem haar voorloopig neer te zetten in het huis van Obededom (v. 1-11). Vernemend dat dit huis door God gezegend werd, besluit David tot verder vervoer der ark, welke onder algemeen vreugdebetoon en zonder ongeval naar Jerusalem gedragen wordt, terwijl de koning voor haar uit danst tot ergernis van Michol (v. 12-16). David laat de ark plaatsen in eene nieuwe tent, draagt offeranden op en onthaalt het volk (v. 17-19). Michol's verwijt en David's antwoord. Michol gestraft met onvruchtbaarheid (v. 20-23).</p>
<verse osisID="2Sam.6.1"> En wederom verzamelde David alle uitgelezenen van Israël, dertig duizend<note n="2012">Vgl. met v. 1-23 I Par. XIII, XV en XVI. De twee verhalen van het overbrengen der ark naar Jerusalem zijn blijkens hun overeenkomst en verschil aan dezelfde bron ontleend en helderen het een het ander op. Ons v. 1 is eene korte samenvatting van I Par. XIII 1-5. Wederom (Hebr. ʽood), dat hier zeker niet past, is wellicht ontstaan door dubbelschrijving van David. Met alle uitgelezenen van (Hebr.: ‘al het uitgelezene uit’) Israël zijn hier niet, gelijk b.v. Jer. XVIII 21 en Am. IV 10, de beste krijgslieden bedoeld, maar de door gansch Israël afgevaardigden, ‘de overige broeders in alle landen van Israël en de priesters en levieten’, welke David volgens den Chroniekschrijver overeenkomstig een met de leger- en stamoversten genomen besluit tot het plechtig overbrengen der ark had uitgenoodigd. Het groot aantal opgekomenen, dertig duizend (Septuag.: ‘zeventig duizend’), hoewel misschien door afschrijvers vergroot, beantwoordt geheel aan het groot gewicht der gebeurtenis. Zonder voldoende reden zien daarom sommigen in v. 1 een overblijfsel van een krijgsverhaal, dat of uitviel uit den tekst of door den schrijver uit zijne bron niet werd overgenomen. - Blijkens I Par. XIII 4 gaf David als reden van zijn voornemen op: ‘want wij hebben haar (de ark) in de dagen van Saül niet bezocht’, wat zeker zeggen wil, dat David en Juda (wellicht gansch Israël) sedert de vermoording der priesters te Nobe en den dood van Samuel den dienst der ark verwaarloosd hadden. De verwaarloozing of staking van den heiligen dienst zal dan veroorzaakt zijn zoowel door de invallen en de tijdelijke heerschappij der Philistijnen (zie II noot 9) als door het ontbreken der priesters bij het heiligdom (zie I Reg. XXII noot 16).</note>.</verse>
<verse osisID="2Sam.6.2"> En David maakte zich op en toog uit met al het volk, dat bij hem was van de mannen van Juda, om de ark Gods af te halen<note n="2013">Naar het Hebr.: ‘En David.... toog met al het volk, dat bij hem was, van Baälim-Juda (mib-baʽalee Jehoedah), om van daar af te halen de ark Gods’. Zonder twijfel is mib-baʽalee Jehoedah blijkens I Par. XIII 6 (baʽalathah ʼel Kirjat-Jearim, wat beteekent: naar Baäl, d.i. Cariathiarim) verschreven uit ‘baʽalatha Jehoedah’, d.i. naar Baäl in Juda, gelijk ook uit de vertaling van de Septuag. (en anabasei) blijkt. De oude naam van Cariathiarim was Baäl (zie Jos. XV 9 en 60, XVIII 41). Daar te zijnen tijde die naam bijna geheel vergeten was, voegde de Chroniekschrijver bij den ouden naam den toen gebruikelijken ter verklaring bij.</note>, waarover wordt uitgeroepen de naam van den Heer der heerscharen, die op haar zetelt tusschen de cherubijnen<note n="2014">Naar eene verbeterde lezing van het Hebr.: ‘die genoemd wordt met (naar) den naam van Jahwe der heerscharen, die zetelt op de Cherubim’.</note>.</verse>
<verse osisID="2Sam.6.3"> En zij plaatsten de ark Gods op een nieuwen wagen en haalden haar uit het huis van Abinadab, die te Gabaä woonde. Oza nu en Ahio, de zonen van Abinadab, menden den nieuwen wagen<note n="2015">Niets wat reeds tot ongewijde doeleinden gediend had mocht met de ark in aanraking komen. Mogelijk volgde men het voorbeeld, blijkens I Reg. VI 7 door de Philistijnen gegeven. Goed bedoeld, was intusschen deze wijze van vervoer der ark niet overeenkomstig de voorschriften der Wet (zie noot 8). Te Gabaä, Hebr.: ‘op de hoogte’.</note>.</verse>
<verse osisID="2Sam.6.4"> En toen zij haar uit het huis van Abinadab, die te Gabaä woonde, gehaald hadden, ging Ahio, Gods ark bewakend, voor de ark uit<note n="2016">In de Septuag. leest men niet v. 4 a, eene onnoodige herhaling van het v. 3 gezegde. Vermoedelijk luidde v. 4 oorspronkelijk: ‘En Oza ging ter zijde van den wagen en Ahio schreed dien vooruit’. Waarschijnlijk was Oza bij den dissel, Ahio bij de runderen.</note>.</verse>
<verse osisID="2Sam.6.5"> En David en gansch Israël speelden voor het aanschijn des Heeren op allerlei houten speeltuigen<note n="2017">Met het oog op I Par. XIII 8 (Hebr.) vermoedelijk te lezen: ‘En David en gansch Israël speelden voor het aanschijn des Heeren uit alle macht’.</note> en op harpen en lieren en trommelen en rinkelbellen en cymbalen.</verse>
<verse osisID="2Sam.6.6"> Maar toen zij gekomen waren tot den dorschvloer van Nachon<note n="2018">I Par. XIII 9: ‘den dorschvloer van Chidon’. De plek is onbekend.</note>, strekte Oza de hand uit naar de ark Gods en stutte haar, omdat de runderen achteruit sloegen en haar deden overhellen.</verse>
<verse osisID="2Sam.6.7"> Toen ontstak de Heer in toorn tegen Oza en versloeg hem om de vermetelheid, en hij stierf daar naast de ark Gods<note n="2019">Om de vermetelheid, Hebr.: ‘ʽal has-sjal’, wat vermoedelijk een verminkt overblijfsel is van de woorden van den Chroniekschrijver: ‘omdat hij zijne hand had uitgestrekt naar de ark’. - Het ongeval was niet enkel eene straf voor Oza, maar ook een waarschuwing voor David en de andere leiders van den stoet. Tegen alle wet en gebruik in had men de ark, wellicht in herinnering aan haar terugkomst uit het land der Philistijnen, op een door runderen getrokken wagen vervoerd en haar daardoor blootgesteld aan ongevallen gelijk er hier een plaats had. De ark moest door levieten worden gedragen (zie Exod. XXV 12-15; Num. IV 15). Drie maanden later had David de begane fout erkend en gaf dienovereenkomstig zijn bevelen (zie I Par. XVI 12).</note>.</verse> 
<verse osisID="2Sam.6.8"> En David was bedroefd, omdat de Heer Oza neergeveld had, en men noemde den naam dier plaats Neervelling van Oza<note n="2020">Hebr.: ‘Scheuring van Oza’.</note>, tot op dezen dag.</verse>
<verse osisID="2Sam.6.9"> En David werd dien dag van ontzag vervuld voor den Heer en zeide: Hoe zou de ark des Heeren tot mij kunnen komen?</verse>
<verse osisID="2Sam.6.10"> Hij wilde daarom de ark des Heeren niet tot zich in de Davidstad laten brengen, maar zette haar af in het huis van Obededom, den Getheër<note n="2021">In het huis, d.i. gelijk I Reg. VII 7 op de bezitting van Obededom, waar men zekerlijk eene tent opsloeg. Blijkens I Par. XV 17 was er eene Levietische familie, welke Obededom heette. Ook Levieten konden (zie Lev. XXV 32) in en bij de Levietensteden eigen woningen en andere kleine bezittingen hebben; bij voorkeur zal men de ark op zulk eene Levietische bezitting hebben neergezet. Obededom wordt Getheër genoemd, omdat zijne familie woonde of gewoond had (zie I Reg. I noot 1) hetzij bij Geth in Philistea, welke landstreek wellicht toen door Israëlieten bewoond was, hetzij te Geth Remmon (zie Jos XIX 45).</note>.</verse>
<verse osisID="2Sam.6.11"> En de ark des Heeren bleef in het huis van Obededom, den Getheër, drie maanden. En de Heer zegende Obededom en zijn gansche huis.</verse>
<verse osisID="2Sam.6.12"> En men boodschapte aan koning David dat de Heer Obededom en al het zijne gezegend had om de ark Gods. David ging daarom heen en haalde de ark Gods van het huis van Obededom met vreugdebetoon naar de Davidstad. En er waren bij David zeven koren en jonge runderen ten slachtoffer<note n="2022">En er waren.... ten slachtoffer, leest men in den grondtekst niet.</note>.</verse>
<verse osisID="2Sam.6.13"> En als zij, die de ark des Heeren droegen, zes schreden voortgetreden waren, offerde hij een rund en een ram<note n="2023">Voor zes heeft de Septuag. ‘zeven’ schreden, wel het juiste, heilige getal. Een rund en een ram, Hebr.: ‘stieren en mestkalveren’. Volgens den Chroniekschrijver droeg men de offeranden (zeven varren en zeven rammen) op, nadat gebleken was, dat God de dragers (levieten) hielp, wat naar onze plaats zeker zeggen wil, nadat de levieten de ark zeven schreden gedragen hadden zonder dat hun een ongeval overkomen was. Dat men de offerande gedurende den tocht zou herhaald hebben wordt niet gezegd. Het opdragen der offerande bewijst de medewerking van priesters en levieten bij de plechtigheid. De uitvoerige mededeelingen daaromtrent van den Chroniekschrijver zijn derhalve geenszins verzonnen.</note>.</verse> 
<verse osisID="2Sam.6.14"> En David danste met alle macht vóór den Heer, en David was omgord met een linnen ephod<note n="2024">De herhaling van en David in twee onmiddellijk op elkaar volgende korte zinnen schijnt de herinnering te verraden aan een feestlied, waarin de grootsche gebeurtenis bezongen werd. Een linnen ephod, zie I Reg. II 18; I Par. XV 27.</note>.</verse>
<verse osisID="2Sam.6.15"> En David en het gansche huis Israël geleidden de bondsark des Heeren met gejubel en bazuingeschal.</verse>
<verse osisID="2Sam.6.16"> Toen nu de ark des Heeren de Davidstad binnenkwam, keek Michol, de dochter van Saül, uit het venster en zag koning David huppelen en dansen vóór den Heer, en zij verachtte hem in haar hart.</verse>
<verse osisID="2Sam.6.17"> Men bracht dan de ark des Heeren binnen en zette haar op hare plaats te midden van de tent, welke David voor haar gespannen had<note n="2025">Vgl. 1 Par. XV I. David liet dus den Mozaïschen tabernakel te Cariathiarim-Gabaon, waar deze (met het koperen altaar) als wettige offerplaats bleef tot in Salomon's tijd, toen hij blijkens II Par. II 5 in den pas voltooiden tempel van Jerusalem gebracht werd. Israël had daarom tot op dat tijdstip twee heiligdommen, waar ritueele offeranden opgedragen werden, en dienovereenkomstig ook twee hoogepriesters, Sadoc en Abiathar, zie VIII 17 met de noot en I Par. XVIII 16. Blijkens I Par. XVI 39 stelde David Sadoc en zijne broeders aan vóór den tabernakel des Heeren op de hoogte van Gabaon. Gelijk uit het verder verhaal blijkt (zie XV 24 met de noot), was Sadoc de eerste of voornaamste hoogepriester. Abiathar bleef met den ephod bij de ark en bij David te Jerusalem. Het vermoeden, dat Sadoc na de vermoording van Achimelech en de zijnen reeds door Saül als hoogepriester te Gabaon (Nobe) zou zijn aangesteld, schijnt niet gegrond (zie I Reg. XXII noot 13). Om de nauwelijks herstelde eenheid van Israël niet in gevaar te brengen, zal David geen der twee machtige priesterhuizen hebben durven of willen krenken. Zoo schiep hij een voorloopigen toestand, in het stellige vooruitzicht, dat de naar de hoofdstad overgebrachte ark en de daar te bouwen tempel aan het heiligdom van Gabaon allengs zijne beteekenis zouden ontnemen.</note>, en David droeg brandoffers en vredeoffers op vóór het aanschijn des Heeren.</verse>
<verse osisID="2Sam.6.18"> En toen hij met het opdragen van brandoffers en vredeoffers geëindigd had, zegende hij het volk in den naam van den Heer der heerscharen<note n="2026">Vgl. I Reg. II 20; Exod. XXXIX 43.</note>.</verse> 
<verse osisID="2Sam.6.19"> En hij deelde aan de gansche menigte van Israël, zoo man als vrouw, aan ieder uit een broodkoek en een stuk gebraden rundvleesch en meelbloem met olie geroost<note n="2027">Sommigen vertalen de van elders onbekende uitdrukking van den grondtekst met ‘een kruik wijn’.</note>; toen ging het gansche volk heen, een ieder naar zijn huis.</verse>
<verse osisID="2Sam.6.20"> Ook David keerde terug om zijn huis te zegenen<note n="2028">D.i. om de zijnen te begroeten.</note>. Toen ging Michol, de dochter van Saül, David te gemoet en zeide: Hoe heerlijk was heden de koning van Israël, toen hij zich ontkleedde voor de slavinnen zijner dienstknechten en zich ontblootte, gelijk een of ander kunstenmaker<note n="2029">Hebr. ‘dansers’. Dezen legden bij het dansen hun opperkleed af.</note> zich ontbloot.</verse>
<verse osisID="2Sam.6.21"> Maar David zeide tot Michol: Vóór den Heer, die mij heeft uitverkoren boven uw vader en boven zijn gansche huis en mij heeft aangewezen om vorst te zijn over het volk des Heeren in Israël<note n="2030">Na vóór den Heer viel volgens de Septuag. uit: ‘zal ik dansen’, waarvoor wellicht te lezen: ‘danste ik’. Het antwoord van David herinnert Michol aan den val van het huis haars vaders, die in den dienst des Heeren te kort schoot. Tegenover God, door wiens gunst hij regeert, wil David zijn als een beroepsdanser tegenover den rijke, die hem gul beloont. Tegenover God is hem geen vernedering te groot.</note>,</verse>
<verse osisID="2Sam.6.22"> wil ik spelen en mij nog meer vernederen dan ik deed en gering worden in mijne oogen. Zoo zal ik aan de slavinnen, van welke gij spraakt, nog heerlijker verschijnen<note n="2031">In de oogen van de door u geminachte slavinnen zal ik door mijn verootmoediging voor God slechts hooger rijzen. Zelfvernedering voor God sluit niet in verloochening van eergevoel tegenover de menschen.</note>.</verse>
<verse osisID="2Sam.6.23"> Daarom kreeg Michol, de dochter van Saül, geen zoon tot den dag van haar dood toe<note n="2032">Naar den grondtekst kreeg zij geen kinderen meer.</note>.</verse>
</chapter>
<chapter osisID="2Sam.7"> 
<title>Hoofdstuk VII.</title><p>David deelt aan Nathan zijn voornemen mede, om den Heer een tempel te bouwen, hetgeen de profeet goedkeurt (v. 1-3). Maar God verschijnt aan Nathan en gelast hem David te zeggen dat niet hij voor den Heer, maar de Heer voor hem een huis zal bouwen en dat de Heer zijn koningschap voor eeuwig bestendigen zal (v. 4-17). In innige dankbaarheid stort David zijn hart voor God uit (v. 18-29).</p>
<verse osisID="2Sam.7.1"> En het geschiedde, toen de koning was gaan wonen in zijn huis, en de Heer hem rondom rust gegeven had van al zijn vijanden<note n="2033">In zijn huis, het door werklieden van Hiram gebouwde, zie V 11. Rust.... van al zijne vijanden. Bedoeld is een voorbijgaand tijdperk van rust. Gedurende het grootste gedeelte toch van zijn regeering had David oorlogen te voeren.</note>,</verse>
<verse osisID="2Sam.7.2"> dat hij zeide tot den profeet Nathan: Ziet gij wel dat ik woon in een huis van cederhout en dat de ark Gods geplaatst is te midden der vachten<note n="2034">De hier voor het eerst optredende Nathan, een tweede Samuel, werd door God als een schutsengel David ter zijde gegeven, die wellicht uit dankbaarheid jegens den profeet zijn derden zoon uit Bethsabeë naar hem noemde (zie V 13). Tegenover zijn huis uit cederhout, d.w.z. zijn met cederhout betimmerd huis, plaatst David Gods woning te midden der vachten, Hebr.: ‘te midden van het tentdoek’, waardoor de eigenlijke tabernakel of ‘woning’ des Heeren gevormd werd, die David (VI 17) in navolging van die van Moses had opgericht (vgl. Exod. XXVI noot 4).</note>?</verse>
<verse osisID="2Sam.7.3"> En Nathan zeide tot den koning: Al wat gij in uw hart hebt, ga en doe het; want de Heer is met u<note n="2035">De profeet kon David's plannen naar zijn menschelijk inzicht slechts prijzen.</note>.</verse>
<verse osisID="2Sam.7.4"> Maar het geschiedde in dien nacht, en zie, het woord des Heeren kwam tot Nathan, zeggende:</verse>
<verse osisID="2Sam.7.5"> Ga en spreek tot mijn dienstknecht David: Dit zegt de Heer<note n="2036">Als een boodschap, door een profeet van wege God aan een mensch overgebracht, is het volgende (v. 8-16) in den grondtekst wederom metrisch van vorm. Terwijl overigens de oude profeten, gelijk Elias en Eliseus, hun voorspellingen steeds in korte, uit verzen van vijf rijzingen saamgestelde spreuken kleeden, houdt Nathan hier en XII 7 b - 10 een lange toespraak, bestaande uit verzen van slechts vier rijzingen, van welke telkens twee paren eene strophe schijnen te vormen. De grootere lengte en de kortere maat der twee orakels vinden intusschen haar verklaring wel hierin, dat beide in hoofdzaak opsommingen zijn. De volgende woordelijke vertaling naar den grondtekst tracht door ook de volgorde der woorden te behouden den metrischen vorm van het Hebreeuwsch te doen uitkomen. De weinige kortere verzen zijn katalebtisch, d.w.z. schijnbaar slechts drie rijzingen tellend. - De ontdekking, dat de Godspraken metrisch zijn, brengt de groote willekeur, waarmede ongeloovige schriftverklaarders juist zoodanige teksten plegen te behandelen, duidelijk aan het licht.</note>: Zult gij Mij een huis bouwen ter bewoning?</verse> 
<verse osisID="2Sam.7.6"> Ik heb immers in geen huis gewoond sedert dien dag, toen Ik de kinderen van Israël uitvoerde uit het land Egypte, tot op dezen dag, maar Ik wandelde in tabernakel en in tent<note n="2037">Eerste strophe: ‘Gij bouwen voor Mij een huis ter bewoning? - Niet toch woonde Ik in een huis van den dag dat Ik leidde - de kind'ren Israël's uit Egypte tot heden, - maar Ik was al wand'lend in tabernakel en tent.’ Blijkens Exod. XXVI 1, 7, XXXVI 8, 14, 19, XXXIX 33; Num. III 25 wordt met tent, Hebr. ʽohel, de uit huiden bestaande buitenzijde, met tabernakel, Hebr. misjkan, het uit delen en tapijten saamgestelde inwendige van den tabernakel bedoeld. De zin der strophe is: Waarom verlangt gij voor Mij eene vaste woonplaats te bouwen? Vroeg Ik er om? Of heb Ik Mij niet veeleer van den beginne af vergenoegd met den tabernakel, met welken Ik wandelde? - De Heer wandelde, d.i. verplaatste zich, met den tabernakel, zoowel toen Israël rondzwierf door de woestijn, als ook nadat het zich gevestigd had in het beloofde land, eerst naar Silo, dan naar Cariathiarim, eindelijk naar Jerusalem. Dat in laatstbedoeld tijdperk de ark gestadig zou verplaatst zijn, valt uit de Godspraak geenszins te besluiten.</note>.</verse>
<verse osisID="2Sam.7.7"> Heb Ik, welke plaatsen Ik ook doortrok met al de kinderen van Israël, ooit een woord gesproken tot een der stammen<note n="2038">Hebr.: ‘sjibtee’, vermoedelijk verschreven uit sjophtee, d.i. rechters; vgl. I Par. XVII 5.</note> van Israël, wien Ik gelast had mijn volk Israël te weiden, en gezegd: Waarom hebt gij Mij geen huis gebouwd van cederhout<note n="2039">Tweede strophe, het in de eerste gezegde nader bevestigend, naar het Hebr.: ‘Al waar Ik ook rondtrok met gansch Israël, - sprak Ik ooit een woord tot éénen der rechters, - wien Ik beval te weiden mijn volk Israël, - door te zeggen: Waarom bouwt gij Mij geen huis, een cederen?’</note>?</verse>
<verse osisID="2Sam.7.8"> En nu, zeg dit aan mijn dienaar David: Dit zegt de Heer der heerscharen: Ik nam u weg van de weide, toen gij achter de schapen gingt, opdat gij vorst zoudt worden over mijn volk Israël<note n="2040">Als inleidende formule niet noodzakelijk metrisch, schijnt v. 8 a toch metrisch te zijn: ‘Nu dan, spreek aldus tot mijn knecht, tot David: - Zoo spreekt Jahwe der heerscharen: - Ik nam u van de kooi, van achter de kudde, - om te zijn tot hoofd van mijn volk, van Israël’. Vgl. over David's wonderbare roeping tot het koningschap I Par. XXVIII 4; Ps. LXXII 70.</note>,</verse>
<verse osisID="2Sam.7.9"> en Ik was met u waar gij ook wandeldet, en Ik verdelgde al uwe vijanden voor uw aangezicht, en Ik maakte groot uwen naam als den naam der grooten, die op aarde zijn<note n="2041">Vierde strophe: ‘En Ik was met u waarheen gij ook gingt, - en verdelgde al uwe vijanden voor uw aanschijn, - en maakte u eenen naam, een grooten, - als de naam der grooten, die op de aarde (zijn)’.</note>.</verse> 
<verse osisID="2Sam.7.10"> En Ik zal eene plaats bestemmen aan mijn volk Israël en Ik zal het planten, en het zal daar wonen en niet verder verontrust worden, en de kinderen der boosheid zullen het voortaan niet meer verdrukken gelijk voorheen<note n="2042">Vijfde strophe naar den verbeterden grondtekst: ‘En Ik stelde eene plaats voor mijn volk, voor Israël, - en het woonde voor zich en werd niet verontrust, - en niet zullen nog de kinderen der boosheid - het weder verdrukken als in het begin’.</note>,</verse>
<verse osisID="2Sam.7.11"> sedert den dag, dat ik rechters aanstelde over mijn volk Israël. En Ik zal u rust verschaffen van al uwe vijanden, en de Heer voorzegt u, dat de Heer u een huis zal bouwen<note n="2043">Zesde strophe: ‘En sinds den dag, dat Ik gesteld heb, - rechters over mijn volk Israël, - gaf Ik u rust van al uw belagers; - en u boodschapt de Heer, dat Hij een huis bouwt voor u’. Dit gedeelte der godspraak, herinnering en belofte tevens, vormt den overgang tot de heerlijke voorspelling van v. 12-16. Alvorens voor zich een vaste en waardige woonplaats te eischen, wil de Heer aan Israël, dat tot dusverre steeds door zijne vijanden bestookt werd, eene vaste en veilige woonplaats verzekeren en voor David een huis bouwen, d.w.z. hem eene machtige nakomelingschap geven. En eerst dan (v. 13) zal niet David, de krijgsheld, die veel bloed had vergoten (zie I Par. XXVIII 3), maar Salomon, de vreedzame, een huis voor den Heer bouwen.</note>.</verse>
<verse osisID="2Sam.7.12"> Als dan uwe dagen vervuld zijn en gij zult slapen met uwe vaderen<note n="2044">Vgl. Gen. XXV noot 4.</note>, dan zal Ik uw zaad na u doen opstaan, dat zal voortkomen uit uwen schoot, en Ik zal zijn koninkrijk bevestigen<note n="2045">Zevende strophe naar den grondtekst, op metrische en andere gronden verbeterd: ‘Als vervuld zijn uw dagen en gij rust bij uw vaad'ren, - zal Ik stellen uw zaad, dat zal komen uit u. - Die zal bouwen een huis mijnen naam, - en Ik zal stutten den troon van zijn rijk voor altoos’. Vooreerst en in letterlijken zin slaan deze en de volgende verzen op David's onmiddellijken zoon en opvolger en diens opvolgers tot de dagen van Christus, maar tevens en in hoogeren zin op den Messias en diens rijk. Vgl. Ps. LXXXVIII 29, 36; Isai. LV 3; Luc. I 31-33; Act. II 20, XIII 34; Hebr. I 5. Overeenkomstig de goddelijke beschikking, volgens welke, hoe meer de volheid der tijden naderde, de beloften omtrent den Messias bepaalder en vollediger zouden worden, bevat deze profetie duidelijker toezeggingen dan die haar voorafgingen. Vgl. Gen. III 15, IX 26, XII 3 volg., XLIX 10.</note>.</verse>
<verse osisID="2Sam.7.13"> Hij, hij zal een huis bouwen voor mijnen naam, en Ik zal den troon zijner heerschappij bevestigen voor altoos.</verse>
<verse osisID="2Sam.7.14"> Ik zal hem ten vader zijn en hij zal Mij ten zoon zijn; en zoo hij iets misdrijft, zal Ik hem tuchtigen met eene mannenroede en</verse> 
<verse osisID="2Sam.7.1">met plagen van menschenkinderen<note n="2046">Naar het Hebr.: ‘met de roede van menschen en met plagen der kinderen van Adam’, d.w.z. met zoodanige straffen als menschen tegenover kinderen en ondergeschikten bezigen, om hen te beteren, ze niet doodend.</note>,</verse>
<verse osisID="2Sam.7.15"> maar mijne barmhartigheid zal Ik hem niet onttrekken, gelijk Ik die onttrokken heb aan Saül<note n="2047">Aan Saül staat niet in de Septuag. en verbreekt de metriek; het schijnt dus een inlassching.</note>, dien Ik verwierp van voor mijn aangezicht.</verse>
<verse osisID="2Sam.7.16"> En bestendig zal uw huis zijn en uw koninkrijk in eeuwigheid voor uw aangezicht, en uw troon zal vast zijn voor eeuwig<note n="2048">De twee laatste strophen, gedeeltelijk naar de Septuag. en I Par. XVII 13 verbeterd: ‘Ik zal hem zijn ten vader, - en hij zal Mij zijn ten zoon, - dien, zoo hij misdoet, Ik dan zal straffen - met roeden der menschen en met plagen der Adamskinderen, - maar mijn ontferming zal niet wijken van hem, - gelijk Ik (die) wegnam van die was vóór u; - en bestendig (zal zijn) zijn huis en zijn rijk voor mijn aanschijn, - en zijn troon zal zijn gevestigd voor altoos’. Van v. 13 tot en met v. 14 a kan de voorspelling niet enkel worden verstaan van David's zoon Salomon en van diens opvolgers op den troon van Israël; ten volle toch werd zij eerst vervuld in dien Nazaat van David, die door stichting der Kerk den Heer een in waarheid eeuwigdurend huis bouwde, en in wien zich in letterlijken zin het woord verwezenlijkt: ‘Ik zal Hem ten vader, en Hij zal Mij ten zoon zijn’. Daarentegen slaan v. 14 b en 15 uitsluitend op Salomon en de hem opvolgende koningen. Zoo zij 's Heeren gebod overtreden, zal God hen wel is waar straffen, maar hun geslacht zal Hij niet gelijk dat van Saül uitroeien. Bij het onnoemlijk vele en groote kwaad, dat, naar God voorzag, de meeste opvolgers van Salomon zouden plegen, schijnt die belofte alleen begrijpelijk, zoo men haar beschouwt als grondslag en voorwaarde van 's Heeren raadsbesluit, dat uit het huis van David de Messias moest voortspruiten.</note>.</verse>
<verse osisID="2Sam.7.17"> Volgens al deze woorden en volgens dit geheele gezicht, aldus sprak Nathan tot David.</verse>
<verse osisID="2Sam.7.18"> Toen maakte koning David zich op en zette zich neder vóór den Heer en zeide: Wie ben ik, Heere God, en wat is mijn huis, dat Gij mij tot hiertoe gebracht hebt<note n="2049">Zette zich neder kan hier beteekenen: ‘ging vertoeven’; maar met geringe wijziging van het Hebr. stellen sommigen voor te lezen: ‘wierp zich neder’. Vóór den Heer, d.w.z. vóór de ark in den voorloopigen tabernakel. - David opent zijn gebed met een belijdenis van onwaardigheid, stort dan (v. 18-24) de dankbaarheid zijns harten uit, om met eene smeekbede (v. 25-29) te eindigen.</note>?</verse>
<verse osisID="2Sam.7.19"> Maar zelfs dat scheen te weinig voor uw aanschijn, Heere God, tenzij Gij ook nog aan het huis van uwen dienstknecht beloften gaaft voor de verre toekomst; dat is immers de wet van Adam<note n="2050">Zoo deze zin niet verschreven is, schijnt hij te moeten worden begrepen als eene vraag van verwondering: Is dat de wet van den Adam, d.i. van den mensch? De wet, waaraan de mensch voornamelijk onderworpen is, is die van de vergankelijkheid. God echter belooft aan David voortbestaan. Volgens eene andere opvatting wil David zeggen: Zoo de mensch zijn medemensch gunst betoont, handelt hij slechts overeenkomstig de wet, den mensch door God gegeven. Maar indien God aan een sterveling zulke goedertierenheid bewijst, dan is dit een teeken van geheel eenige, zich zelf vernederende liefde. Vermoedelijk echter is de plaats evenals I Par. XVIII 17 bedorven. Naar eene waarschijnlijke gissing luidde zij oorspronkelijk: ‘wehirithani derooth adam leʽolam’, d.i. en Gij wilt mij laten zien menschengeslachten voor eeuwig, m.a.w. en Gij wilt mij laten voortleven in mijn geslacht tot in eeuwigheid.</note>, Heere God.</verse> 
<verse osisID="2Sam.7.20"> Maar wat zou David nog verder tot U kunnen spreken? Gij toch kent uwen dienstknecht, Heere God<note n="2051">Geen woorden vindend om zijne dankbaarheid te uiten, smeekt David den Heer te lezen in zijn hart.</note>.</verse>
<verse osisID="2Sam.7.21"> Ter wille van uw woord en naar uw hart<note n="2052">Naar Septuag. en I Par. XVII 19 beter: ‘Ter wille van uw dienaar en naar uw hart....’. Enkel aan Gods belofte en goedertierenheid heeft David alles te danken.</note> hebt Gij al deze groote dingen gedaan, om hen aan uw dienaar bekend te maken.</verse>
<verse osisID="2Sam.7.22"> Daarom wordt Gij hoog geprezen, Heere God, omdat er niemand aan U gelijk is, en er geen God is buiten U, blijkens al hetgeen wij met onze ooren gehoord hebben.</verse>
<verse osisID="2Sam.7.23"> En welk geslacht is er op aarde als uw volk Israël, voor hetwelk God is gekomen, om het zich ten volk los te koopen en zich een naam te maken en groote en geduchte dingen voor hen te doen op aarde, (uitdrijvende) de natie en haar god voor uw volk uit, dat Gij U uit Egypte hebt vrijgekocht<note n="2053">Naar den verbeterden grondtekst: ‘En wie is gelijk uw volk Israël, (is er) een ander volk op de aarde, hetwelk een God is komen loskoopen voor zich tot een volk, (om) zich een naam te maken en voor hetzelve te doen groote en verschrikkelijke dingen, uitdravend een volk en zijne goden vóór uw volk?’ Wat David van de vaderen heeft vernomen (v. 22) en als een bewijs van Gods overgroote goedheid en macht herdenkt, is, dat de Heer, na Israël te hebben uitverkoren en verlost uit Egypte, het binnenleidde in het H. Land en door wonderen en teekenen de oude bevolking met haar goden uitdreef. Daardoor heeft Hij bewezen der goden God te zijn. Vgl. Ps. CXIII.</note>?</verse>
<verse osisID="2Sam.7.24"> Gij hebt U immers uw volk Israël bestendigd als volk in eeuwigheid, en Gij, Heere God, zijt hun ten God geworden.</verse>
<verse osisID="2Sam.7.25"> Nu dan, Heere God, verwek voor eeuwig het woord, dat Gij aangaande uw dienaar en zijn huis gesproken hebt, en doe gelijk Gij gezegd hebt,</verse>
<verse osisID="2Sam.7.26"> opdat uw naam voor eeuwig verheerlijkt worde en men zegge: De Heer der legerscharen is God over Israël. En het huis van uw dienaar David zal vaststaan voor het aangezicht des Heeren.</verse>
<verse osisID="2Sam.7.27"> Want Gij, Heer der legerscharen, Israël's God, hebt aan het oor van uwen dienstknecht geopenbaard, zeggende: Een huis zal Ik u bouwen. Daarom heeft uw dienstknecht vrijmoedigheid gevonden, om dit gebed tot U te bidden<note n="2054">Alleen omdat God sprak gelijk Hij sprak, durft David om de vervulling der belofte vragen.</note>.</verse>
<verse osisID="2Sam.7.28"> Nu dan, Heere God, Gij zijt God en uwe woorden zijn waar, en Gij hebt tot uwen dienstknecht deze groote dingen gesproken.</verse>
<verse osisID="2Sam.7.29"> Begin dan en zegen het huis van uwen dienstknecht, opdat het voor eeuwig voor uw aangezicht zij. Want Gij, Heere God, hebt gesproken, en door uwen zegen zal het huis van uwen dienaar gezegend zijn tot in eeuwigheid<note n="2055">Van nu af mag David leven in de hope, dat de Messias uit hem zal voortkomen. Zie Ps. CIX en Matth. XXII 42.</note>.</verse>
</chapter>
<chapter osisID="2Sam.8">
<title>Hoofdstuk VIII.</title>
<p>David vernedert de Philistijnen, straft de Moabieten en verslaat de Syriërs van Soba en Damascus (v. 1-6). Buit in deze oorlogen gemaakt (v. 7-8). De koning van Emath zendt een gezantschap aan David met rijke geschenken (v. 9-10). Al de buit en geschenken worden door David Gode toegeheiligd (v. 11-12). Overwinningen van David op de Edomieten; roem en luister van zijn regeering. David's voornaamste ambtenaren (v. 13-18).</p>
<verse osisID="2Sam.8.1"> Daarna nu geschiedde het, dat David de Philistijnen versloeg en hen vernederde, en dat David den teugel der schatting uit de hand der Philistijnen nam<note n="2056">Vgl. met VIII, opsomming van David's zegepralen (v. 1-14) en lijst van zijn voornaamste waardigheidsbekleeders (v. 15-18), I Par. XVIII, aan dezelfde bron ontleend. Beide stukken, zeker niet van den eersten schrijver afkomstig, werden door den canonieken auteur hier ingelascht, omdat met hoofdstuk VII het eerste, glansrijke tijdperk van David's regeering eindigt. - Zonder grond vereenzelvigt men de v. 1 genoemde overwinning op de Philistijnen met eene der twee, van welke V 17-25 melding gemaakt werd. David gaat daar verdedigender-, hier aanvallenderwijze te werk en ontrukt hier ook den vijand een gedeelte van zijn gebied. Den teugel der schatting, Hebr.: ‘eth-metheg ha-ʽammah’ (d.i. woordelijk: den teugel der moeder of moederstad), waaraan I Par. XVIII 1 beantwoordt: ‘eth-Gath oe-benothejah’, d.i. Geth en hare dochtersteden. Beide plaatsen schijnen verschreven. Naar eene zeer gegronde gissing luidden zij oorspronkelijk: ‘eth-Gath we-eth-ʽAmmaho’, d.i. Geth en Emmaus. De Hebreeuwsche naam voor Emmaus (het tegenwoordige Amwâs, het oude Nicopolis) ʽAmmaho komt driemaal voor in de onlangs gevonden overblijfselen van den Hebreeuwschen tekst van het eerste Machabeërboek. Vgl. met onze plaats I Reg. VII 17, waar dezelfde streek als hier bedoeld is, maar in plaats van Emmaus ʽAkkaron, Ekron (nu ʽAkir), genoemd wordt, een paar uur verder westelijk dan Amwas gelegen. Geth was van de vijf Philistijnsche hoofdsteden die, welke zich het dichtst bij het gebied van Israël bevond.</note>.</verse> 
<verse osisID="2Sam.8.2"> En hij versloeg Moab en mat hen met het snoer, terwijl hij hen op den grond deed liggen; en hij mat twee snoeren af, een ten doode en een ten leven. Zoo werd Moab aan David dienstbaar en schatplichtig<note n="2057">Dat David voorheen als balling vriendschap ondervond van den koning van Moab (zie I Reg. XXII 3), maakt het geenszins ongeloofelijk, dat hij thans een verdelgingskrijg tegen de Moabieten voerde, die wellicht nu eene vijandige houding tegen Israël hadden aangenomen. Als koning van Israël stond hij tegenover de heidensche buurvolken in eene gansch andere verhouding dan te voren als balling en als (schijnbare) vijand van koning Saül. En mat hen.... ten leven. Naar den grondtekst luidt de laatste zinsnede: ‘en hij mat twee snoerlengten af ter dooding en de maat van ééne snoerlengte ten behoud’. Naar het toen heerschend krijgsrecht had David allen kunnen dooden; hij doodde echter slechts twee derden van hen. De scheiding tusschen de te doodenden en de overigen geschiedde in dier voege, dat allen zich moesten nederwerpen, waarna met het meetsnoer twee derden ter dooding werden afgemeten. Naar onze voorstelling barbaarsch, was deze wijze van handelen volgens de toenmalige begrippen nog vrij menschelijk. De Chroniekschrijver gewaagt van deze zaak niet. Werd schatplichtig, Hebr.: ‘bracht geschenken’, vgl. Judic. III 15, 17, 18 met de aanteekeningen Ook op de Assyrische en Egyptische gedenkteekenen wordt dezelfde uitdrukking steeds in dien zin gebezigd.</note>.</verse>
<verse osisID="2Sam.8.3"> Dan versloeg David Adarezer, den zoon van Rohob, den koning van Soba, toen deze uittoog, om de heerschappij te winnen over de rivier den Euphraat<note n="2058">Ten tijde van David verkeerden de voorheen machtige rijken aan den Euphraat en den Nijl in een staat van verval, terwijl Syrië in verschillende zelfstandige koninkrijken gesplitst was. Naar het schijnt, ondernam nu Adarezer, Hebr. ‘Hadad-ʽezer, d.i. wiens hulp is Hadad (afgod der Syriërs), koning van Soba, dat vermoedelijk aan de oostzijde van den Libanon lag en vereenzelvigd wordt met het latere Chalcis en het in de Amarna-brieven voorkomende Mat Nuhassi, een veldtocht, ‘om zijne hand te leggen op de rivier den Phrat’ (I Par. XVIII 3 Hebr.), d.w.z. om het Assyrische rijk te vermeesteren, en trad David hem in den weg en versloeg hem. Deze zegepraal schijnt niet dezelfde als waarvan X 17 sprake is. Zie de noot aldaar.</note>.</verse>
<verse osisID="2Sam.8.4"> En David nam van hem zeventienhonderd ruiters en twintig dui- zend voetgangers<note n="2059">Naar Septuag. en I Par. XVIII 4: ‘duizend span paarden en zeven duizend ruiters’, zeker de betere lezing, daar het slot van het vers de vermelding van buit gemaakte paarden onderstelt.</note> en hij verlamde de pezen van alle gespannen der wagens; hij liet daaruit intusschen honderd wagens over<note n="2060">Naar den grondtekst: ‘span paarden’. Het Hebreeuwsche woord recheb wordt zoowel voor ‘span’ als voor ‘wagen’ gebruikt. Daar in het bergachtige land Israël met krijgswagens weinig viel uit te richten, maakte David het grootste gedeelte der paarden voor het trekken van krijgswagens ongeschikt (zie Jos. XI noot 6); de overige zal hij voor zijn eigen gebruik gehouden hebben.</note>.</verse>
<verse osisID="2Sam.8.5"> En Syrië van Damascus kwam, om aan Adarezer, den koning van Soba, hulp te brengen; maar David versloeg van Syrië twee en twintig duizend man<note n="2061">Syrië van Damascus, d.i. de Syriërs van het rijk Damascus. Damascus (zie Gen. XIV 15), in een gedeeltelijk door bergen ingesloten zeer vruchtbare en schoone oase gelegen, eene van de oudste steden der wereld, ‘de parel’ of ‘het oog van het Oosten’, heeft zijn ouden glans haast onafgebroken tot heden bewaard. Voorheen beurtelings afhankelijk van de machtige rijken aan den Euphraat en in het Nijldal, op wier monumenten zijn naam dikwerf voorkomt, was het thans de hoofdstad van een zelfstandig rijk. Het gevaar erkennend, dat aan geheel Syrië van de zijde van het zoo plotseling tot macht gekomen Israël dreigde, kwam de koning van Damascus den beheerscher van Soba te hulp.</note>.</verse>
<verse osisID="2Sam.8.6"> En David legde eene bezetting in Syrië van Damascus; en zoo werd Syrië aan David dienstbaar en schatplichtig, en de Heer beschermde David in al de ondernemingen, tot welke hij uittoog<note n="2062">Legde eene bezetting. Sommigen vertalen het Hebr.: ‘stelde ambtenaren aan’. Het einde van het vers dient enkel ten besluit van de met de Syrische rijken gevoerde oorlogen van David; zie v. 14.</note>.</verse>
<verse osisID="2Sam.8.7"> Ook nam David de gouden wapenen<note n="2063">Sommigen vertalen het Hebr. met ‘schilden’, anderen met ‘ringen’.</note>, welke de dienaren van Adarezer voerden, en bracht ze naar Jerusalem.</verse>
<verse osisID="2Sam.8.8"> En van Bete en van Beroth, steden van Adarezer, nam koning David zeer veel koper mede<note n="2064">Voor en van Bete, Hebr.: ‘oe-mib-Betah’, leest men I Par. XVIII 8 (Hebr.) oe-mit-Tibehath, voor en van Beroth, Hebr.: ‘oe-mib-Beerothaj’, oe-mik-Koen. Uit de ongelijkheid der namen, die gelijk moesten zijn, en uit het elders niet voorkomen dier namen, met uitzondering alleen van Beerothaj (zie Ezech. XLVII 16), mag men besluiten, dat beide teksten in meerdere of mindere mate verschreven zijn. Daar David wel uit meer dan uit twee steden koper buit maakte, gist een hedendaagsch geleerde, dat de tekst van de bron geen eigennamen bevatte, maar luidde: ‘En de altaren (oe-misbechooth) en de onderstellen (oe-mekoonooth, zie III Reg. VII 27 volg.; I Esdr. III 3) van de steden van Hadarezer nam David, een zeer grooten voorraad koper’. Verschrijving der woorden zal geleid hebben tot de meening, dat het eigennamen waren. Het gebruik, dat Salomon volgens den Chroniekschrijver van de voorwerpen maakte, pleit voor de verbeterde lezing.</note>.</verse> 
<verse osisID="2Sam.8.9"> Thou nu, de koning van Emath<note n="2065">Hebr. ‘Hamath’, zeer oude stad (zie Gen. X 18; Num. XIII 22, XXXIV 8; Jos. XIII 5; Judic. III 3) in het dal van den Orontes gelegen, thans Hamah.</note>, vernam, dat David de geheele macht van Adarezer verslagen had.</verse>
<verse osisID="2Sam.8.10"> Toen zond Thou zijnen zoon Joram tot koning David<note n="2066">Vermoedelijk niet naar Jerusalem, maar naar de plaats, waar David zich na de behaalde overwinning liet huldigen. Joram heet I Par. XVIII 10 ‘Adoram’, zeker de ware naam.</note>, om hem te groeten, geluk te wenschen en hem dank te zeggen, omdat hij Adarezer verwonnen en hem verslagen had. Want Thou was een vijand van Adarezer. En hij bracht gouden vaatwerk en zilveren vaatwerk en koperen vaatwerk mede.</verse>
<verse osisID="2Sam.8.11"> En ook dit heiligde koning David aan den Heer toe<note n="2067">Wat wel zeggen wil, dat hij het voor den toekomstigen tempel bestemde.</note> evenals het zilver en het goud, dat hij had toegeheiligd, van al de volkeren, die hij onderworpen had,</verse>
<verse osisID="2Sam.8.12"> van Syrië en Moab en de kinderen van Ammon en de Philistijnen en Amalec en van den buit van Adarezer, den zoon van Rohob, den koning van Soba<note n="2068">Voor Syrië, Hebr. ‘Aram’, hebben de Septuag. en I Par. beter Idumea, Hebr. ‘Edom’; zoo ook v. 13, zie de volgende noot. En de kinderen van Ammon. De oorlog met dezen wordt X volg. verhaald.</note>.</verse>
<verse osisID="2Sam.8.13"> Ook maakte David zich naam, toen hij na de verovering van Syrië terugkeerend in het Dal der Zoutmijnen achttien duizend man versloeg<note n="2069">Naar de Septuag. en I Par.: ‘En David maakte zich naam. En bij (na) zijn terugkeer versloeg hij Edom in het Zoutdal, achttien duizend man’. Misschien luidde de tekst oorspronkelijk wel: ‘En na zijn terugkeer uit Aram versloeg hij Edom in het Zoutdal....’ Het ‘Zoutdal’ vereenzelvigen sommigen met het tegenwoordige Wadi el-Milh, ten zuiden van het bergland van Juda, anderen plaatsen het in de laagte zuidelijk van de Doode Zee.</note>.</verse>
<verse osisID="2Sam.8.14"> En hij plaatste wachtposten in Idumea en legde er een bezetting; zoo werd geheel Idumea aan David onderworpen. En de Heer beschermde David in al de ondernemingen tot welke hij uittoog<note n="2070">Deze zinsnede besluit het overzicht der oorlogen voor goed.</note>.</verse>
<verse osisID="2Sam.8.15"> En David bestierde gansch Israël, ook oefende David recht en gerechtigheid aan zijn gansche volk<note n="2071">Als koning het geheele bestuur van zijn rijk bewakend, oefende hij zelf de opperste rechtspraak uit, terwijl hij de v. 16-18 genoemden ieder met een eigen tak van den openbaren dienst belastte.</note>.</verse> 
<verse osisID="2Sam.8.16"> Joab nu, de zoon van Sarvia, was over het leger, en Josaphat, de zoon van Ahilud, was kanselier<note n="2072">Vgl. met v. 15-18 behalve I Par. XVIII 15-17 ook II Reg. XX 22-26. Laatstbedoelde lijst, schoon de waardigheidsbekleders anders rangschikkend dan de twee eerste, schijnt toch uit dezelfde bron afkomstig als deze; zie noot 18. Kanselier, Hebr. mazkir, d.i. die in herinnering brengt. Hoe het ambt van den mazkir zich onderscheidde van dat van den schrijver (sopher), en of eerstgenoemde de jaarboeken van den koning moest opstellen, is onzeker.</note>,</verse>
<verse osisID="2Sam.8.17"> en Sadoc, de zoon van Achitob, en Achimelech, de zoon van Abiathar, waren priesters, en Saraias was schrijver<note n="2073">Achitob, niet te verwisselen met den broeder van Ichabod (I Reg. XIV 3), van de lijn Eleazar. Achimelech, de zoon van Abiathar. Overeenkomstig al hetgeen van I Reg. XIV 3 tot hier en III Reg. II 6 verhaald wordt hebben de Syrische en de Arabische vertaling: ‘Abiathar, de zoon van Achimelech’. Wel is waar tracht men de lezing van den grondtekst te rechtvaardigen door aan te nemen dat een en dezelfde persoon Abiathar en Achimelech genoemd werd, of dat een zoon van Abiathar, naar zijn grootvader Achimelech geheeten, gedurende een groot gedeelte van David's regeering zijn vader als hoogepriester verving. Maar voor die gissingen zijn van elders geen gronden bij te brengen. Er is hier zeker eene vergissing in het spel, welker oorsprong schijnt te moeten worden gezocht in de bron, waaraan onze lijst ontleend is. Want ook I Par. XVIII 16, uit dezelfde bron genomen, leest men (in grondtekst en al de vertalingen): ‘Achimelech, de zoon van Abiathar’, terwijl buitendien I Par. XXIV 3, 6 en 31 ook niet Abiathar, maar Achimelech als ambtgenoot van Sadoc genoemd wordt en Achimelech daar v. 6 gelijk hier en I Par. XVIII 16 de ‘zoon van Abiathar’ heet. Daarentegen verschijnt I Par. XV 11 weer terecht Abiathar als ambtgenoot van Sadoc. De Chroniekschrijver, die doorgaans wat hij in oude bronnen vond onveranderd overnam, ontleende blijkbaar I Par. XV aan eene andere bron dan waaruit hij XVIII en XXIV putte; in laatstbedoelde bron moet de vergissing, hoe ook ontstaan, reeds begaan zijn. Zoo kwam zij ook in de Boeken Samuel. Ten tweeden male werd dezelfde lijst hier achter XX 23-26 ingeschoven, maar daar verbeterd. De verbetering daar gemaakt alsmede de wijziging van onzen tekst door den Syrischen en den Arabischen vertaler geven ons wel het recht, om zoowel hier als I Par. XVIII en XXIV een vergissing aan te nemen.</note>.</verse>
<verse osisID="2Sam.8.18"> En Banaias, de zoon van Joiada, was overste van de Cerethers en de Pheleters<note n="2074">Dezen vormden de koninklijke lijfwacht en behoorden tot de door David onderworpen volksstammen van het Zuiden. De Cerethers worden voor een van het eiland Creta gekomen en met de Philistijnen verwanten stam gehouden, vgl. de aanteekeningen op Judic. XIII 1 en I Reg. XXX 14. Het woord ‘Pelethim’ (Pheleters) ziet men aan voor een anderen vorm van ‘Pelistim’ (Philistijnen); evenwel is het vermoeden niet ongegrond, dat wij hier te doen hebben met den stam van Phaleth (Hebr. ‘Peleth’) uit het geslacht van Jerameël (I Par. II 33), die in de nabijheid der Cerethers moet hebben gewoond (vgl. I Reg. XXVII 10).</note>, en de zonen van David waren priesters<note n="2075">Naar de Septuag.: ‘en de zonen van David waren de eersten aan het hof’, wat geheel beantwoordt aan I Par. XVIII 17: ‘de eersten aan de hand (in den dienst) des konings’ en zonder twijfel de juiste en oorspronkelijke lezing is. Naast de (hooge)- priesters Sadoc en Abiathar zijn geen andere denkbaar, ook geen gewone priesters, niet tot het geslacht van Aäron behoorend. Huis- of hofpriesters kende men in het toenmalig Israël zeker niet, terwijl het niet dan waarschijnlijk is, dat de zonen van David de eersten waren aan diens hof. Ten gevolge van verschrijving en daaruit ontsproten misverstand is zeker ook II Reg. XX 26 bedorven; ook daar zal men oorspronkelijk hetzelfde gelezen hebben als hier.</note>.</verse>
</chapter>
<chapter osisID="2Sam.9"> 
<title>Hoofdstuk IX.</title><p>David, van Siba, een dienaar van Saül, vernemend dat er nog een gebrekkige zoon van Jonathas in leven is (v. 1-4), laat dezen uit Lodabar ontbieden en geeft hem de bezittingen zijns vaders terug, hem tevens eene plaats aan de koninklijke tafel verleenend (v. 5-8). Aan Siba draagt hij op, de goederen van Miphiboseth te beheeren (v. 9-13).</p>
<verse osisID="2Sam.9.1"> En David zeide<note n="2076">Schoon aan het onmiddellijk voorafgaande en volgende niet nauw aansluitend, vormt toch hoofdst. X een niet te missen en wel aangebrachte schakel in het verhaal, terugwijzend op de plechtige belofte (I Reg. XX 12-18), door David aan Jonathas gegeven, voorbereidend hetgeen XVI 1-4 en XIX 24-30 verhaald wordt, en ingevlochten in dat gedeelte van David's leven (zie noot 2), waarin de medegedeelde gebeurtenis voorviel.</note>: Zou er nog iemand zijn, die van het huis Saül is overgebleven, opdat ik hem goedgunstigheid bewijze ter wille van Jonathas?</verse>
<verse osisID="2Sam.9.2"> Nu was er een dienaar van Saül's huis, met name Siba. Toen dan David dezen ontboden had, zeide hij hem: Zijt gij Siba? En deze antwoordde: Ik ben het, uw dienaar.</verse>
<verse osisID="2Sam.9.3"> En de koning zeide: Is er nog iemand van Saül's huis over, dat ik de goedgunstigheid Gods aan hem bewijze? En Siba zeide tot den koning: Er is een zoon van Jonathas over, die gebrekkig ter been is<note n="2077">Bij Saül's dood vijf jaren oud (zie IV 4) had Miphiboseth volgens v. 12 thans een jongen zoon. Hij werd dus door David ontboden, toen deze reeds de door gansch Israël erkende koning was.</note>.</verse>
<verse osisID="2Sam.9.4"> Waar is hij? sprak hij. En Siba tot den koning: Zie, zeide hij, hij is in het huis van Machir, den zoon van Ammiël, te Lodabar<note n="2078">Blijkens XVII 27 moet Machir een welgesteld en aanzienlijk man geweest zijn, en was Lodabar, dat vermoedelijk ook Jos. XIII 26 (zie noot 22 aldaar) genoemd wordt, niet ver verwijderd van Mahanaïm.</note>.</verse>
<verse osisID="2Sam.9.5"> Daarop zond de koning en liet hem halen uit het huis van Machir, den zoon van Ammiël, van Lodabar.</verse>
<verse osisID="2Sam.9.6"> Toen nu Miphiboseth<note n="2079">Zie de noot op IV 4.</note>, de zoon van Jonathas, den zoon van Saül, bij David kwam, viel hij op zijn</verse> 
<verse osisID="2Sam.9.1">aangezicht en wierp zich neder. En David zeide: Miphiboseth? En deze antwoordde: Hier ben ik, uw dienaar.</verse>
<verse osisID="2Sam.9.7"> En David zeide hem: Vrees niet, want ik zal u metterdaad goedgunstigheid bewijzen ter wille van uw vader Jonathas en ik zal u al de landerijen van uw vader Saül teruggeven, en gij zult steeds brood eten aan mijnen disch<note n="2080">Of de landerijen op David als opvolger van Saül waren overgegaan of door iemand anders in bezit genomen, blijkt niet. Dat Miphiboseth, schoon gebrekkig, David's dischgenoot werd, maakt diens daad dubbel loffelijk.</note>.</verse>
<verse osisID="2Sam.9.8"> Toen boog zich deze voor hem neder en zeide: Wie ben ik, uw dienaar, dat gij naar een dooden hond<note n="2081">Vgl. I Reg. XXIV 15.</note>, als ik ben, omziet?</verse>
<verse osisID="2Sam.9.9"> Alsnu riep de koning Siba, den dienstknecht van Saül, en zeide hem: Al wat aan Saül behoorde en zijn gansche huis<note n="2082">Naar het Hebr. beter: en aan zijn gansche huis’.</note> heb ik gegeven aan den zoon uws meesters.</verse>
<verse osisID="2Sam.9.10"> Bebouw gij dan met uwe zonen en uwe dienstknechten voor hem het land, en gij zult den zoon uws meesters de vruchten afleveren, dat hij er van leve<note n="2083">Aan het koninklijke hof levend behoefde Miphiboseth ruime inkomsten.</note>, en Miphiboseth, de zoon uws meesters, zal steeds brood eten aan mijnen disch. Siba nu had vijftien zonen en twintig dienstknechten<note n="2084">Hij kon dus voor de bearbeiding van uitgestrekte landerijen zorg dragen.</note>.</verse>
<verse osisID="2Sam.9.11"> En Siba zeide tot den koning: Zooals mijn heer en koning aan uw dienaar beveelt, zoo zal uw dienaar doen. En Miphiboseth zal aan mijnen disch eten als een van 's konings zonen<note n="2085">Naar eene lezing der Septuag.: ‘zoo at Miphiboseth aan den disch des konings...’</note>.</verse>
<verse osisID="2Sam.9.12"> Miphiboseth nu had een jeugdigen zoon, Micha genaamd. En de gansche maagschap van Siba's huis diende Miphiboseth.</verse>
<verse osisID="2Sam.9.13"> En Miphiboseth woonde te Jerusalem, omdat hij steeds van 's konings disch at. En hij was kreupel aan beide voeten<note n="2086">Deze herhaling (zie v. 3) legt er nadruk op, dat de zoon van Jonathas ondanks zijn gebrekkigheid gast bleef aan den koninklijken disch.</note>.</verse>
</chapter>
<chapter osisID="2Sam.10"> 
<title>Hoofdstuk X.</title>
<p>Gezanten, door David met vriendschappelijke bedoeling aan Hanon, koning der Ammonieten, gezonden, worden door dezen na smadelijke bejegening weggejaagd (v. 1-5). Tegen de Ammonieten, die in afwachting van een aanval van Israël hulptroepen uit geheel Syrië gehuurd hadden, rukt Joab te velde; met groot beleid verslaat hij hen (v. 6-14). Als de Syriërs zich opnieuw tegen Israël vereenigen, worden zij door David overwonnen en schatplichtig gemaakt (v. 15-19).</p>
<verse osisID="2Sam.10.1"> Daarna geschiedde het<note n="2087">In een zeer geleidelijk en geregeld verhaal, blijkbaar op grond van de meest vertrouwbare bronnen geschreven, volgt X-XX de geschiedenis van David's groote zonde en het onheil daardoor veroorzaakt. De oorlog met de Ammonieten, welke den koning aanleiding gaf tot die zonde, vormt (X, vgl. I Par. XIX) de inleiding.</note>, dat de koning van de kinderen van Ammon stierf, en in zijn plaats werd zijn zoon Hanon koning.</verse>
<verse osisID="2Sam.10.2"> En David zeide: Ik zal goedgunstigheid betoonen aan Hanon, den zoon van Naäs, gelijk zijn vader aan mij goedgunstigheid betoond heeft. En David zond een gezantschap, om hem door zijne dienaren over den dood zijns vaders te troosten<note n="2088">Naäs, vgl. I Reg. XI 1, zal, gelijk andere heidensche vorsten, aan David tijdens zijn ballingschap diensten bewezen hebben.</note>. Toen echter de dienaren van David in het land der kinderen van Ammon kwamen,</verse>
<verse osisID="2Sam.10.3"> zeiden de vorsten van de kinderen van Ammon tot hun heer Hanon: Meent gij dat David u uit eerbied voor uw vader troosters zendt, en dat David niet veeleer, om de stad op te nemen en te verspieden en onderstboven te keeren, u zijne dienaren toezendt?</verse>
<verse osisID="2Sam.10.4"> Toen vatte Hanon de dienaren van David en schoor hun de helft van den baard af en sneed hun de kleederen half af tot aan de dijen en zond hen henen<note n="2089">Een zoodanig vergrijp aan baard en kleeding is naar Oostersche begrippen wel de grofste beleediging, welke men iemand kan aandoen.</note>.</verse>
<verse osisID="2Sam.10.5"> Toen men hiervan bericht gegeven had aan David, zond deze hun te gemoet, want die mannen gevoelden zich zeer smadelijk vernederd, en David liet hun zeggen: Blijft te Jericho, tot u de baard gegroeid is, en keert dan terug.</verse> 
<verse osisID="2Sam.10.6"> Toen nu de kinderen van Ammon begrepen dat zij David eene beleediging hadden aangedaan<note n="2090">Naar het Hebr.: ‘dat zij zich bij David in kwaden reuk gebracht hadden’; vgl. I Reg. XIII 4.</note>, zonden zij boden en huurden tegen soldij Syriërs van Rohob en Syriërs van Soba, twintig duizend voetknechten, en van den koning van Maächa duizend man en van Istob twaalf duizend man<note n="2091">Rohob, Hebr. ‘Beth Rehob’, eene stad in de streek van den Libanon, in de nabijheid van het stamgebied van Dan, zie Num. XIII 21. Soba, zie VIII 3. Maächa was een ander klein koninkrijk in dezelfde streek; vgl. Deut. III 14; Jos. XIII 11. Istob, in den tegenwoordigen grondtekst twee woorden: ‘isj Tob’, d.i. mannen van Tob, vereenzelvigt men gewoonlijk met ‘het land Tob’ (Judic. XI 3 en 5), waarheen Jephte vluchtte. Echter schijnt naar v. 8 de oorspronkelijke lezing overeenkomstig de oude vertalingen ‘Istob’ te zijn. Men vindt in de landstreek nog eene plaats, welke Istib of Khirbet-Istib heet. - De zware nederlaag, welke de Syriërs in den VIII 3-6 verhaalden oorlog leden, is geen voldoende reden, om dien krijg met dezen te vereenzelvigen, te minder, daar de aanleiding tot de twee oorlogen en ook de omstandigheden verschillend zijn. De koning van Soba Hadarezer zal na zijn eerste nederlaag zoo spoedig mogelijk zijne legermacht hersteld hebben, zoodat hij aan de Ammonieten troepen kon leveren, toen dezen bij verschillende Syrische vorsten, en vooral bij hem als den machtigste, hulp zochten. Volgens VIII 3-6 had David wel een bezetting gelegd in Damascus, hetwelk wij dan ook niet zien deelnemen aan dezen krijg, maar niet in Soba.</note>.</verse>
<verse osisID="2Sam.10.7"> Toen nu David dit vernam, zond hij Joab en het geheele leger der krijgshelden<note n="2092">Zijn besten veldheer en zijne beste krijgslieden (gibborim).</note>.</verse>
<verse osisID="2Sam.10.8"> En de kinderen van Ammon rukten uit en stelden zich juist voor den ingang der poort<note n="2093">Van hunne stad Rabbath of Rabba, zie XI 1.</note> in slagorde, terwijl de Syriërs van Soba en Rohob en Istob en Maächa zich afgezonderd op het veld hadden opgesteld.</verse>
<verse osisID="2Sam.10.9"> Toen nu Joab zag dat men zich voorbereid had om hem slag te leveren zoo van voren als van achteren, deed hij eene keuze uit al de uitgelezenen van Israël en stelde de slagorde op tegen de Syriërs<note n="2094">Tegenover de machtigsten van zijne vijanden stelde Joab zijne beste troepen, welke hij zelf aanvoerde.</note>,</verse>
<verse osisID="2Sam.10.10"> en wees het overige gedeelte van het volk toe aan zijn broeder Abisaï, die het in slagorde stelde tegenover de kinderen van Ammon.</verse>
<verse osisID="2Sam.10.11"> En Joab zeide: Indien de Syriërs op mij de overhand krijgen, zult gij mij ter hulp komen; indien echter de kinderen van Ammon op u de overhand krijgen, zal ik u komen helpen.</verse>
<verse osisID="2Sam.10.12"> Wees een dapper man en laat ons strijden voor ons volk en voor de stad<note n="2095">Naar den grondtekst. gelijk I Par. XIX 13: ‘voor de steden’.</note> van onzen God, en de Heer zal doen wat goed is in zijn oog.</verse>
<verse osisID="2Sam.10.13"> Joab dan en het volk, dat bij hem was, leverden slag aan de Syriërs, en dezen sloegen terstond voor hem op de vlucht.</verse>
<verse osisID="2Sam.10.14"> En toen de kinderen van Ammon zagen dat de Syriërs op de vlucht waren gegaan, vluchtten zij op hunne beurt voor Abisaï en trokken de stad in. Hierop keerde Joab van de kinderen van Ammon terug en kwam naar Jerusalem<note n="2096">Joab zag thans zeker geen kans, Rabbath door een beleg te vermeesteren.</note>.</verse>
<verse osisID="2Sam.10.15"> De Syriërs nu, ziende, dat zij voor Israël het onderspit gedolven hadden, vereenigden zich allen.</verse>
<verse osisID="2Sam.10.16"> En Adarezer liet de Syriërs komen van de overzijde der rivier en haalde hun leger<note n="2097">Naar het Hebr.: ‘en zij kwamen te Helam’, zie v. 17. Deze plaats is van elders onbekend. De hier vermelde Syriërs d.i. Arameërs, kwamen van over de rivier, d.i. van over den Eupraat. Vermoedelijk was toenmaals de landstreek aan den Euphraat van den koning van Soba afhankelijk.</note>. Sobach nu, de krijgsoverste van Adarezer, was hun aanvoerder.</verse>
<verse osisID="2Sam.10.17"> En toen men dit aan David boodschapte, riep hij geheel Israël op en zette over den Jordaan en kwam naar Helam. En de Syriërs stelden zich tegenover David in slagorde en leverden hem slag.</verse>
<verse osisID="2Sam.10.18"> En de Syriërs sloegen voor Israël op de vlucht, en David verdelgde van de Syriërs zevenhonderd wagens en veertig duizend ruiters, en hij versloeg den krijgsoverste Sobach, die op het veld bleef.</verse>
<verse osisID="2Sam.10.19"> Toen nu al de koningen, die Adarezer te hulp gekomen waren, zagen dat zij door Israël verwonnen waren, werden zij van vrees bevangen en vluchtten voor Israël, acht en vijftig duizend man. En zij sloten vrede met Israël en onderwierpen zich aan hen, en de Syriërs ontzagen zich in het vervolg den kinderen van Ammon te hulp te komen.</verse>
</chapter>
<chapter osisID="2Sam.11">
<title>Hoofdstuk XI.</title>
<p>Terwijl Joab de hoofdstad der Ammonieten belegert, bedrijft David overspel met de vrouw van Urias, Bethsabeë, waarvan deze zwanger wordt (v. 1-5). Dit vernemend ontbiedt David Urias uit het leger en tracht hem te bewegen, naar huis en bij zijn vrouw te gaan, hetgeen deze echter niet doet en blijft weigeren te doen (v. 6-13). David gelast aan Joab, Urias op zulk een post te plaatsen, dat hij onvermijdelijk sneuvelen moet (v. 14-15). Joab voldoet aan het bevel, en Urias valt in den strijd. Het bericht daarvan, aan David gezonden, wordt door dezen goed opgenomen (v. 16-25). Na rouwbedrijf over haren man wordt Bethsabeë David's vrouw en baart hem een zoon. Gods misnoegen over het gebeurde (v. 26-27).</p>
<verse osisID="2Sam.11.1"> Het geschiedde nu bij de wisseling des jaars, ten tijde, waarop de koningen plegen uit te trekken ten krijg<note n="2098">Na de Ammonieten verslagen te hebben was Joab naar Jerusalem teruggekeerd, wegens het ver gevorderde jaargetijde vermoedelijk geen kans ziende om hunne stad te veroveren. Nu heropent hij den krijg bij de wisseling des jaars. In den aanvang van het jaar toch of de lente plachten de Oostersche koningen uit te trekken ten krijg. Niet onduidelijk geeft de schrijver te verstaan dat David, als de andere koningen, zelf zijn leger had moeten aanvoeren.</note>, dat David Joab uitzond, en met hem zijne dienaren en gansch Israël<note n="2099">Gansch Israël schijnt eene randbemerking; zie I Par. XX 1, vgl. met II Reg. XII 29.</note>. En zij brachten verderf over de kinderen van Ammon en sloegen het beleg om Rabba<note n="2100">Rabba of Rabbath, vgl. Deut. III 11; Jos. XIII 25, in het oostelijk gedeelte van Galaäd aan den Nahr-Amman gelegen, thans Ammoon, oude hoofdstad der Ammonieten, van welke nog grootsche ruïnen uit den tijd der Romeinsche heerschappij aanwezig zijn.</note>. Maar David bleef te Jerusalem.</verse>
<verse osisID="2Sam.11.2"> Terwijl dit plaats had, gebeurde het, dat David na den middag van zijne rustbank opgestaan wandelde op het dak van het koninklijk paleis<note n="2101">Dat hij na zijn middagslaap ging wandelen op het dak, wijst er op, dat het zeker reeds zomer was. Zie verder noot 11.</note>. En hij zag op zijn dak aan de overzijde eene vrouw zich baden<note n="2102">Aan de overzijde staat niet in den grondtekst. Van het dak van het hoog gelegen paleis kon hij zien in de binnenhoven der naburige huizen.</note>, en die vrouw was zeer schoon.</verse> 
<verse osisID="2Sam.11.3"> En de koning zond om te vragen wie die vrouw was. En men berichtte hem dat zij Bethsabee was, de dochter van Eliam, de vrouw van Urias, den Hetheër<note n="2103">Beth-sabeë, Hebr. Bath-sjeba, de dochter van Eliam, heet I Par. III 5 (Hebr.) ten gevolge eener dubbele verschrijving: Bath-sjoea, de dochter van Ammiël, dezelfde letters als in Eliam, maar in andere volgorde. Volgens XXIII 34 was Eliam een zoon van den beruchten Achitophel. Urias was een der onderbevelhebbers (sjalisjim) der helden of gibborim. De Hetheër, zie Gen. XXIII 3; Num. XIII noot 10; Jos. I noot 2.</note>.</verse>
<verse osisID="2Sam.11.4"> Toen zond David boden om haar te halen. Als zij nu bij hem gekomen was, sliep hij bij haar<note n="2104">David's even plotselinge als diepe val is een treffend voorbeeld van de zwakheid der menschelijke natuur, een ernstige waarschuwing, ook voor den rechtvaardige, om steeds waakzaam te zijn. ‘De val der grooten’, zegt S. Augustinus, ‘zij de vrees der minderen. Goede menschen, die kinderen der Kerk en volmaakt in de liefde zijn, bewaken, den val van zulk een man vernemend, hunne oogen..... Uit de verte zag David haar, door wier aanblik hij gevangen werd; verwijderd was de vrouw, de wellust nabij. Zijt gij misschien sterker dan David en wijzer dan Salomon?’</note>; en zij zuiverde zich terstond van hare onreinheid.<note n="2105">Terstond is toevoegsel der Vulgaat. Volgens deze zou Bethsabeë na de zware overtreding der zedenwet toch aan de Lev. XV 18 voorgeschreven ritueele wet van reiniging na den bijslaap hebben voldaan. Maar de grondtekst: ‘en zij (was, had zich) gereinigd van haar onreinheid’ kan slechts beteekenen, dat zij zich juist te voren (vermoedelijk door het bad in haar huis) had gereinigd van hare maandzuivering. Zij was dus niet zwanger, toen David haar ontbood.</note></verse>
<verse osisID="2Sam.11.5"> En zij keerde bezwangerd naar haar huis terug. En zij zond naar David en liet hem weten en zeide: Ik heb ontvangen.</verse>
<verse osisID="2Sam.11.6"> Toen zond David naar Joab om te zeggen: Zend Urias, den Hetheër, tot mij. En Joab zond Urias tot David.</verse>
<verse osisID="2Sam.11.7"> Urias kwam dan bij David. En David vroeg of het goed ging met Joab en het volk en hoe het met den oorlog stond.</verse>
<verse osisID="2Sam.11.8"> Daarop zeide David tot Urias: Ga naar uw huis en wasch uwe voeten<note n="2106">Verfrisch u en rust uit in uw huis. David verwacht dat Urias, naar huis gaande, zijne vrouw zal bekennen; dan toch, hoopt hij, zal de gepleegde echtbreuk niet aan het licht komen.</note>. En Urias verliet het paleis des konings, en men bracht hem gerechten van den koning na.</verse>
<verse osisID="2Sam.11.9"> Maar Urias ging voor de poort van het koninklijk paleis slapen bij de andere dienaren van zijn heer en daalde niet af naar zijn huis<note n="2107">De andere dienaren, d.i. de lijfwacht van David. 't Lijdt wel geen twijfel, dat Urias vermoedde of wist wat er was voorgevallen. De zaak had dan ook bezwaarlijk geheel geheim kunnen blijven. David's toeleg doorschouwend wil hij dien verijdelen door niet tot zijne vrouw te gaan.</note>.</verse> 
<verse osisID="2Sam.11.10"> En men deelde aan David mede en zeide: Urias is niet naar zijn huis gegaan. En David zeide tot Urias: Gij komt toch van de reis? Waarom zijt gij niet naar uw huis afgedaald?</verse>
<verse osisID="2Sam.11.11"> En Urias zeide tot David: De ark Gods en Israël en Juda wonen in de loofhutten, en mijn heer Joab en de dienaren van mijnen heer legeren op den grond; zou ik dan in mijn huis gaan, om te eten en te drinken en bij mijne vrouw te slapen? Bij uw heil en het heil uwer ziel, dat doe ik niet<note n="2108">De verontwaardiging, waarmede Urias David's zoo natuurlijke en gerechtvaardigde vraag afwijzend beantwoordt, schijnt te groot om oprecht gemeend te kunnen zijn. Dat zij geveinsd is, blijkt ook uit de twee verschillende redenen, welke hij voor zijne weigering aanvoert. Van de tweede blijkt dit op den eersten blik. Het klinkt al te ridderlijk, dat Urias onmogelijk kan gaan naar zijn huis om te slapen bij zijne vrouw (op zijn bed), terwijl Joab en diens dienaren (het in het veld staande leger) legeren op den grond. Geen krijgsman, die tijdelijk uit een veldtocht te huis komt, zal in het gebruik maken van zijn bed een vergrijp zien tegen zijne krijgsmakkers, die hun bed moeten derven. De eerste reden is van denzelfden aard: Terwijl de ark Gods en Israël en Juda (d.i. het gansche volk, ook indien en Juda niet oorspronkelijk is) wonen in de loofhutten (bas-soekkooth, vgl. Lev. XXIII 42 volg.), wijst Urias het ver van zich af te gaan naar zijn huis om te eten en te drinken. Blijkbaar had het gesprek plaats op een der zeven dagen van het in den herfst vallende Loofhuttenfeest, wat ook volgens v. 1-2 (zie noot 1-4) zeer waarschijnlijk is. Dan moest volgens Lev. XXIII 42 volg. gansch Israël wonen in de loofhutten,’ d.w.z. dan had elk gezin op het dak of in den hof van zijn huis een loofhut en gebruikte daar zijne maaltijden, gelijk de Joden nog heden ten dage doen. Maar dan schijnt men volgens onze plaats ook voor de ark, die met Israël had rondgezworven door de woestijn, aan welke rondzwerving het Loofhuttenfeest moest herinneren, in den voorhof van haar huis, den door David te Jerusalem gemaakten tabernakel (XII 20 ‘het huis Gods genoemd; vgl. I Reg. I noot 12), eene loofhut te hebben opgeslagen, waarin zij dan, zonder het Heilige der heiligen te verlaten, geacht werd te wonen. Eene herinnering aan dat vermoedelijk gebruik biedt wellicht II Esdr. VIII 17, waar de uit de ballingschap teruggekeerde Joden bij hun eerste Loofhuttenfeest loofhutten maakten, niet enkel ‘op de daken en in de hoven hunner huizen’, maar ook ‘in de voorhoven van het huis Gods’, d.i. van den tweeden tempel, in welken de God des Verbonds reeds niet meer door middel van de ark tegenwoordig was. Hoe dit zij, de eerste reden, welke Urias voor zijne verontwaardigde weigering aangeeft, kan evenmin ernstig gemeend zijn als de tweede. Het ‘wonen in de loofhutten’ van ark en volk was enkel zinbeeldig, door de herinnering aan het leven in de woestijn, niet feitelijk een gebrekkig en armzalig wonen. Ark noch volk toch verlieten hunne huizen; zelfs vierde het volk in de loofhutten feestelijke uren. Zoo verschijnt het geheele antwoord van Urias als een zeer ridderlijk en edel klinkend, maar tevens zeer doorzichtig voorwendsel, dat juist door zijn schijnbare edelmoedigheid David den mond snoert. Dat deze het begrijpt, leert het verder verhaal.</note>!</verse> 
<verse osisID="2Sam.11.12"> Hierop zeide David tot Urias: Blijf nog heden hier, dan zal ik u morgen laten gaan. Urias bleef dien en den volgenden dag te Jerusalem.</verse>
<verse osisID="2Sam.11.13"> Toen noodigde David hem uit om met hem te eten en te drinken en maakte hem dronken. Toch 's avonds heengegaan legde hij zich ter ruste op zijn deken bij de dienaren van zijnen heer en daalde niet af naar zijn huis<note n="2109">Zoo stuit ook deze nieuwe en zondige list van den echtbreker af op de beraden standvastigheid van den beleedigden, op wraak belusten echtgenoot.</note>.</verse>
<verse osisID="2Sam.11.14"> Zoo kwam de morgen, en David schreef een brief aan Joab en zond dien door de hand van Urias<note n="2110">Tegenover de valschheid van David verschijnt de eerlijkheid en trouw van Urias in een schitterend licht. Op haar vertrouwend durft David den verraderlijken brief door Urias zelf verzenden, en zijn vertrouwen wordt niet beschaamd.</note>.</verse>
<verse osisID="2Sam.11.15"> In den brief schreef hij: Plaatst Urias vooraan in het gevecht, waar de strijd het hevigst is, en laat hem in den steek, opdat hij verslagen worde en den dood vinde<note n="2111">De schrijver geeft, naar het vervolg schijnt te leeren (zie noot 16), den inhoud van het schrijven niet volledig weder. Dat David nu zelfs niet meer terugdeinst voor een laaghartigen moord, getuigt van de radeloosheid, waartoe de houding van Urias hem had gebracht, treurig en afschrikwekkend gevolg van het ééne oogenblik, waarin hij zijne oogen niet had bewaakt.</note>.</verse>
<verse osisID="2Sam.11.16"> Toen dan Joab het beleg sloeg om de stad, plaatste hij Urias daar, waar hij wist, dat de strijdhaftigste mannen stonden.</verse>
<verse osisID="2Sam.11.17"> En de mannen deden een uitval uit de stad en tastten Joab aan. En er vielen eenigen van het leger van David's dienaren, en ook Urias, de Hetheër, sneuvelde.</verse>
<verse osisID="2Sam.11.18"> Joab zond dan een bode om aan David het geheele verloop van den strijd te melden<note n="2112">Met het geheele verloop (Hebr.: ‘al de woorden’) van den strijd is hier en v. 19, gelijk het vervolg leert, bedoeld een algemeen, niet in bijzonderheden gaand bericht over de bij den stadsmuur geleden nederlaag.</note>.</verse>
<verse osisID="2Sam.11.19"> En hij gelastte aan den bode en zeide<note n="2113">Van hier tot v. 25 zijn de Hebreeuwsche tekst en de Vulgaat aanzienlijk korter dan de gewone uitgave der Septuag., en ook deze is nog weder korter dan die van Lucianus. Alleen laatstgenoemde geeft, naar het schijnt, den oorspronkelijken tekst volledig weder. Naar den Luciaanschen tekst toch is er de grootst mogelijke overeenstemming tusschen de houding, welke David op het vernemen der tijding aanneemt, het verwijt, dat hij uit, het voorbeeld uit de geschiedenis, waarop hij zich beroept, en het antwoord, dat de bode geeft, eenerzijds en tusschen hetgeen Joab omtrent de houding en de woorden van David verwacht en wil dat de bode zal antwoorden anderzijds. Daardoor geeft de schrijver niet onduidelijk te verstaan dat de geheele boodschap van Joab aan David was wat wij een doorgestoken kaart noemen. Om te verhoeden, dat de bode zijn en Joab's misdadig geheim zou raden, had David blijkbaar aan laatstgenoemde (vermoedelijk in den hem gezonden brief) ook doen weten hoe de bode moest antwoorden. Aanstoot nemend aan de letterlijke herhaling van verschillende verzen, en de in haar eenvoud toch zoo kunstrijke wijze van verhalen niet vattend, schijnen oude afschrijvers reeds vóór het ontstaan der Septuag. den tekst te hebben verminkt, waardoor zij al de schriftverklaarders op een dwaalspoor brachten, van welke, naar het schijnt, ook nog geen der nieuweren de bedoeling van den schrijver volledig heeft begrepen. De kortere teksten lijden aan onduidelijkheid en gebrekkigen samenhang en verraden daardoor de verminking. Dat echter nog tegen het einde der derde eeuw na Christus Hebreeuwsche bijbels den volledigen tekst bevatten, blijkt uit de uitgave van Lucianus, die de Septuag. met behulp van den grondtekst herzag. Zie de volgende aanteekeningen.</note>: Wanneer gij het geheele verloop van den strijd aan den koning verhaald hebt,</verse> 
<verse osisID="2Sam.11.20"> en mocht merken dat hij gramstorig wordt, en wanneer hij mocht zeggen: Waarom zijt gij dicht bij den muur gekomen om te vechten? Wist gij dan niet dat van den muur af veel pijlen worden geschoten<note n="2114">Naar het Hebr. beter aldus: ‘hoe zij van den muur zouden schieten’. Vele pijlen is een toevoegsel der Vulgaat.</note>?</verse>
<verse osisID="2Sam.11.21"> Wie heeft Abimelech, den zoon van Jerobaäl verslagen? Heeft niet eene vrouw een stuk van een molensteen van den muur op hem geworpen en hem gedood te Thebes<note n="2115">Zie Judic. IX 53. Om zijn kwansuis te maken verwijt te rechtvaardigen kon David zich bezwaarlijk op iets beters beroepen dan op dit bekende feit uit de geschiedenis van Israël. In den grondtekst is het tweede bestanddeel van den naam Jerobaäl weder veranderd; hij luidt daar ‘Jeroebboseth’.</note>? Waarom zijt gij dicht bij den muur gekomen? zeg dan: Ook uw dienaar Urias, de Hetheër, is gesneuveld<note n="2116">Dat dit op de vraag niet passende antwoord eene leemte verraadt, is duidelijk. Buitendien zou de opdracht om slechts dit te antwoorden noodzakelijk booze vermoedens bij den bode hebben moeten wekken. In den Luciaanschen tekst volgt hier dan ook letterlijk het geheele antwoord, dat de bode blijkens v. 23 en 24 feitelijk aan David gaf op de door dezen werkelijk gestelde vraag: ‘Omdat de manschappen ons te machtig waren geweest en tegen ons waren uitgetogen in het vrije veld, en wij op hen waren tot aan den ingang der poort. Toen schoten de boogschutters op uwe dienaren, en er sneuvelden van de dienaren des konings omstreeks achttien man (de herhaling dezer lezing in v. 24 bij Lucianus pleit voor hare echtheid), en ook uw dienaar, de Hetheër Urias, kwam om’. Volgens deze zeer geschikte voorstelling hadden de belegerden de belegeraars door een uitval overrompeld. Laatstgenoemden hadden den vijand teruggedreven tot aan de poort en waren zoodoende onder het bereik der op den muur staande boogschutters gekomen. Dientengevolge sneuvelden omstreeks achttien (gewone) soldaten en ook (of zelfs) de onderbevelhebber Urias. Zoo verschijnt de dood van Urias, omtrent welken David zekerheid moest hebben, in de opgedragen boodschap niet als veroorzaakt door laaghartige list, maar als een natuurlijk en onvermijdelijk krijgsgeval.</note>.</verse> 
<verse osisID="2Sam.11.22"> De bode ging dan heen en kwam en verhaalde aan David al wat Joab hem gelast had<note n="2117">Naar den Luciaanschen tekst, zeker wederom terecht (zie noot 15): ‘en verhaalde aan David het geheele verloop van den strijd’. Daarna volgt, ook in de gewone uitgave der Septuag.: ‘Toen werd David toornig op Joab (d.w.z. hield zich aldus) en zeide: Waarom zijt gij (zoo) dicht bij den muur gekomen....’, geheel volgens v. 20 b en 21 tot zeg dan. Dat grondtekst en Vulgaat hier niet volledig zijn, blijkt duidelijk uit hetgeen v. 23 en 24 (in alle teksten) volgt; het onderstelt een verwijt en een vraag als David volgens de Septuag. tot den bode richtte. En dat hij zoo sprak, geheel overeenkomstig de verwachting van Joab, wijst on tegen zeggelijk op een aan dezen gegeven geheim bevel.</note>.</verse>
<verse osisID="2Sam.11.23"> En de bode zeide tot David: De manschappen waren ons te machtig geweest en hadden een uitval tegen ons gedaan in het vrije veld; maar wij drongen op hen in en zetten hen achterna tot aan de poort der stad.</verse>
<verse osisID="2Sam.11.24"> Toen richtten de boogschutters uit de hoogte van den muur de pijlen op uwe dienaren, en er sneuvelden eenigen van 's konings dienaren, en zelfs uw dienaar Urias, de Hetheër, sneuvelde.</verse>
<verse osisID="2Sam.11.25"> En David zeide tot den bode: Zeg dit aan Joab: Laat dat u niet ontmoedigen, want de kans van den krijg is wisselvallig<note n="2118">Deze zinsnede want enz. staat alleen in de Vulgaat en is vermoedelijk eene tweede en verkeerde vertaling van het onmiddellijk voorafgaande.</note>; het zwaard verteert dan dezen, dan genen. Zet uwe strijders aan tegen de stad, om haar te verdelgen, en bemoedig hen<note n="2119">Naar het Hebr.: ‘Verdubbel uw strijd tegen de stad en verdelg haar. En geef hem moed’. Volgens deze lezing maken de laatste woorden geen deel uit van de boodschap, maar zijn zij een tot den bode gerichte opwekking om Joab te bemoedigen. Geheel het antwoord van David bevestigt onze opvatting omtrent zijne geheime verstandhouding met Joab.</note>.</verse>
<verse osisID="2Sam.11.26"> En de vrouw van Urias vernam dat Urias, haar man, gesneuveld was, en zij bedreef rouw over hem<note n="2120">Of zij wist dat David haar man had doen sneuvelen? Daar Urias haar tijdens zijn verblijf te Jerusalem niet had willen bezoeken, had zij zeker reden om van hem zoo voor David als voor zich het ergste te vreezen. Zij kon daarom de ware toedracht van zaken wel vermoeden.</note>.</verse>
<verse osisID="2Sam.11.27"> Maar toen de rouwtijd voorbij was, zond David boden, om haar in zijn huis te halen<note n="2121">De rouwtijd duurde, naar men reden heeft om aan te nemen, gewoonlijk zeven dagen. In het Oosten is het niet ongebruikelijk, dat weduwen zeer spoedig na den dood van den man hertrouwen, gelijk ook het geval met Abigaïl leert. De haast, hier betoond, was dus op zich zelf niet in strijd met de openbare zeden.</note>, en zij werd zijne vrouw en baarde hem een zoon. Maar wat David bedreven had was kwaad in het oog des Heeren<note n="2122">Zonde op zonde stapelend en list noch geweld ontziende, had David zijn misdadig doel bereikt en nu ongestoord meer dan een half jaar, gelijk uit de geboorte van het in echtbreuk gewonnen kind blijkt, in zijne zonde voortgeleefd. De stem van zijn geweten smorend achtte hij zich volkomen veilig; want al mochten er wellicht booze geruchten loopen, toch had hij noch de wraak van den beleedigden echtgenoot, noch de straf van den echtbreker, noch die van den moordenaar meer te duchten. Het was hem gelukt over al zijn misdaden den sluier van het geheim te spreiden. Maar in zijn zondig bedrijf had hij geen rekening gehouden met de alwetendheid en de rechtvaardigheid Gods, die thans de gevaarlijke rust van zijn eens zoo getrouwen, thans zoo diep gevallen dienaar komt verstoren.</note>.</verse>
</chapter>
<chapter osisID="2Sam.12">
<title>Hoofdstuk XII.</title>
<p>Door God gezonden stelt Nathan in een verdicht verhaal aan David zijne misdaad voor en noopt hem onbewust zijn eigen vonnis te spreken (v. 1-6). Daarop wijst hij hem onbewimpeld als den schuldige aan en voorspelt hij de straffen, die hem en zijn huis zullen treffen (v. 7-12). Als David zijne schuld belijdt, verzekert hem de profeet dat God, zijne schuld vergevend, niet hem zelf, maar het in overspel verwekte kind den dood zal doen sterven. Het kind wordt ziek, en vergeefs tracht David door vasten en geween God te verbidden; maar als het kind gestorven is, neemt hij in rouwmoedige onderwerping spijze, aanbidt den Heer en geeft aan zijn hovelingen verklaring van zijn gedrag (v. 13-23). David verwekt uit Bethsabeë Salomon, dien God liefheeft (v. 24-25). Door Joab beslist, wordt de krijg met de Ammonieten beëindigd door David, die wreede stafoefeningen aan hen pleegt (v. 26-31).</p>
<verse osisID="2Sam.12.1"> Daarom zond de Heer Nathan tot David<note n="2123">Vele modernen beschouwen v. 1-14 als eene latere inlassching, maar verraden daarmede opnieuw hun volslagen gemis aan inzicht in den samenhang van het geschiedwerk en hun onvermogen den gewijden schrijver te volgen. Nathan's zending door God is voor de verdere geschiedenis van David even onmisbaar als de profetie van den man Gods aan Heli (I Reg. II 27-36) voor de latere lotgevallen van dezen en diens huis. Geheel het leven van den gevallen en boetvaardigen koning is de verwezenlijking van Nathan's voorspelling, dat het zwaard niet van zijn huis zou wijken; inzonderheid vindt de godspraak van v. 4-12 in hetgeen XVI 21-23 verhaald wordt eene vervulling, welke zelfs de bangste verwachtingen van David moet hebben overtroffen.</note>, en tot hem gekomen zeide hij tot hem:<note n="2124">In de Luciaansche en de Aldijnsche uitgave der Septuag. alsmede in de Oude Latijnsche vertaling volgt ter inleiding van het hier beginnend verhaal: ‘Zeg mij uw oordeel over dit geval’, naar allen schijn terecht. Om David zijn eigen vonnis te doen strijken, vraagt de profeet van hem als oppersten rechter eene rechterlijke uitspraak over eene (verdichte) rechtsverkrachting, welke eene treffende overeenkomst vertoont met het onrecht, door David Urias aangedaan.</note> Er woonden twee mannen in dezelfde stad; de eene was rijk en de andere arm.</verse> 
<verse osisID="2Sam.12.2"> De rijke had kleinvee en runderen in overvloed.</verse>
<verse osisID="2Sam.12.3"> De arme echter had in het geheel niets, maar slechts één enkel schaapje, dat hij gekocht en opgekweekt had, en dat bij hem te gelijk met zijne kinderen was opgegroeid; het at van zijn brood en dronk uit zijn beker en sliep op zijn schoot, en het was hem als eene dochter<note n="2125">Zulke lievelingschaapjes vindt men nog heden ten dage veelvuldig in arme Syrische gezinnen.</note>.</verse>
<verse osisID="2Sam.12.4"> Toen nu eens een vreemdeling<note n="2126">In het Oosten is de gastvrijheid gebiedende plicht.</note> bij den rijke kwam, vermeed deze te nemen van zijne schapen en runderen, ten einde dien vreemdeling, die tot hem gekomen was, een maaltijd te bereiden, maar hij nam het schaap van den armen man weg en bereidde het ten spijze voor den man, die tot hem gekomen was<note n="2127">Het behoorde tot het recht en den plicht des konings in gevallen als dit de verdrukten te beschermen en te wreken.</note>.</verse>
<verse osisID="2Sam.12.5"> Toen ontstak David in geweldigen toorn tegen dien man en zeide tot Nathan: Zoo waar de Heer leeft, een kind des doods is de man, die dat heeft gedaan<note n="2128">Vgl. I Reg. XX 31; XXVI 16. Zonder het te weten had David hiermede zijn eigen veel zwaarder vergrijp als den dood verdienend gevonnist.</note>.</verse>
<verse osisID="2Sam.12.6"> Het schaap zal hij hem viervoudig<note n="2129">Septuag.: ‘zevenvoudig’, vermoedelijk de oorspronkelijke lezing, welke men met het oog op Exod. XXII 1 wijzigde.</note> vergoeden, omdat hij dit stuk bedreven en geen mededoogen gekend heeft.</verse>
<verse osisID="2Sam.12.7"> En Nathan zeide tot David: Gij zijt die man. Dit zegt de Heer, de God van Israël<note n="2130">De navolgende godspraak, in den grondtekst weder metrisch, is eigenlijk tweevoudig; in v. 11 toch wordt de gebruikelijke inleiding: ‘Dit zegt de Heer’ herhaald, en hetgeen daaraan in het Hebr. voorafgaat verschilt in maat van hetgeen volgt. Men kan gissen dat de schrijver hier twee, bij verschillende gelegenheden gegeven godspraken samenvoegde, in welk geval de tweede om haar kortheid en haar maat als de oudste zou zijn aan te zien. Maar waarschijnlijker is het, dat Nathan thans werkelijk twee godspraken overbracht. De eerste en langere had dan voornamelijk ten doel David te herinneren zoowel aan de tallooze weldaden, welke hij van God had ontvangen, als aan de talrijke misdaden, welke hij had bedreven. Ook Nathan's langere, in dezelfde maat geschreven godspraak van VII 8-16 is eene opsomming. In de tweede en kortere kondigde hij hem aan hoe God de in het geheim gepleegde zonde met openbare schande zou straffen. De eerste godspraak bestaat uit veertien verzen van vier rijzingen, van welke echter sommige katalebtisch zijn, d.i. schijnbaar van slechts drie rijzingen. De kortheid dier verzen verhoogt den indruk, welken de opsomming maakt.</note>: Ik heb u tot koning gezalfd over Israël en Ik heb u uit de hand van Saül bevrijd,</verse> 
<verse osisID="2Sam.12.8"> en Ik gaf u uws heeren huis, en de vrouwen uws heeren in uwen schoot<note n="2131">Volgens Oostersche zeden waren de vrouwen van Saül aan David als zijn opvolger toegevallen.</note> en Ik gaf u het huis van Israël en Juda<note n="2132">Het onnoodige en Juda is ook volgens de maat overtollig.</note>; en was dat te weinig, Ik zou er u nog veel meer bij gegeven hebben.</verse>
<verse osisID="2Sam.12.9"> Waarom dan hebt gij het woord des Heeren geminacht door te doen wat kwaad is in mijn oog? Urias, den Hetheër<note n="2133">Naar het metrum te oordeelen is den Hetheër hier, gelijk in v. 15 van de Septuag., een toevoegsel, aan v. 10 ontleend.</note>, hebt gij met het zwaard verslagen, en gij hebt zijne vrouw voor u tot vrouw genomen en hem door het zwaard der kinderen van Ammon doen ombrengen<note n="2134">De laatste zinsnede, herhaling van het juist gezegde, schijnt volgens het metrum niet oorspronkelijk.</note>.</verse>
<verse osisID="2Sam.12.10"> Daarom zal het zwaard niet wijken van uw huis tot in eeuwigheid<note n="2135">Dat wil hier zeggen: Zoo lang gij leeft. Feitelijk woedde dan ook het zwaard in David's gezin zoolang hij leefde, gelijk geheel het vervolg van het geschiedboek leert.</note>, omdat gij Mij geminacht en de vrouw van Urias, den Hetheër, genomen hebt, opdat zij uwe vrouw werd<note n="2136">Naar den verbeterden grondtekst luidt de eerste godspraak, in verzen gescheiden, in haar geheel: ‘Ik maakte u tot koning over Israël - en Ik redde u uit de hand van Saül - en Ik gaf u het huis uws heeren - en de vrouwen uws heeren in uwen schoot - en Ik gaf u het huis Israël, - en zoo (het) weinig (is), Ik gaf u nog daartoe op deze of gene wijze. - Waarom hebt gij veracht het woord des Heeren - door te doen kwaad in zijne oogen? - Urias hebt gij verslagen met het zwaard. - Daarom, niet zal wijken het zwaard van uw huis tot in eeuwigheid, - omdat gij veracht hebt Mij thans - en genomen hebt de vrouw van Urias, den Hetheër - opdat zij u werd tot vrouw’.</note>.</verse>
<verse osisID="2Sam.12.11"> Dit dan zegt de Heer:<note n="2137">De tweede godspraak bestaat in het Hebr. uit vijf statige verzen van vijf rijzingen.</note> Zie, Ik zal rampspoed over u opwekken uit uw huis en zal uwe vrouwen voor uwe oogen weghalen en ze geven aan uwen naaste<note n="2138">Met den naaste, Hebr.: ‘den vriend, metgezel’, van David is blijkens XVI 21-23 diens eigen zoon Absalom bedoeld. De profeet duidt dit ook aan door te zeggen dat God rampspoed over David zal opwekken uit zijn huis.</note>, en deze zal bij uwe vrouwen slapen onder het oog dezer zon.</verse>
<verse osisID="2Sam.12.12"> Gij toch hebt in het geheim gehandeld; Ik echter zal deze zaak doen ten aanschouwen van gansch Israël en ten aanschouwen van de zon<note n="2139">Het is eene wet van Gods wraakgerichten dat Hij de in het geheim bedreven zonde met openbare schande straft. Naar het Hebr., volgens de eischen van het metrum gewijzigd, luidt de tweede godspraak: ‘Zie, Ik zal wekken over u kwaad uit uw huis - en Ik zal nemen uwe vrouwen voor uwe oogen en geven aan uw metgezel, - en hij zal liggen bij uwe vrouwen voor de oogen dezer zon. - Want gij hebt gedaan in 't geheim dit woord (die daad), - maar Ik zal het doen vóór gansch Israël en de zon’.</note>.</verse>
<verse osisID="2Sam.12.13"> Toen zeide David tot Nathan: Ik heb gezondigd tegen den Heer. En Nathan zeide tot David: Dan heeft ook de Heer uwe zonde weggenomen: gij zult niet sterven<note n="2140">Gelijk Saül (zie I Reg. XV 24) belijdt David te hebben gezondigd tegen den Heer, echter met een ander, geheel oprecht gemoed, en zoodoende zijn geweten ontlastend en de verdiende doodstraf aanvaardend. Maar terstond scheldt dan ook God hem met de zonde die doodstraf kwijt, ten bewijze, wat oprechte boetvaardigheid bij Hem vermag.</note>.</verse>
<verse osisID="2Sam.12.14"> Maar omdat gij aan de vijanden des Heeren aanleiding gegeven hebt om vanwege dit stuk God te lasteren, zal de zoon, die u geboren is, den dood sterven<note n="2141">Dit zal niet de eenige straf zijn; wat de profeet v. 10-12 heeft aangekondigd neemt hij niet terug.</note>.</verse>
<verse osisID="2Sam.12.15"> Toen keerde Nathan naar zijn huis terug. En de Heer sloeg den kleine, dien de vrouw van Urias<note n="2142">Als zoodanig had zij het kind door echtbreuk ontvangen.</note> aan David geschonken had, en hij werd opgegeven.</verse>
<verse osisID="2Sam.12.16"> En David smeekte den Heer voor den kleine, en David vastte streng en zonderde zich af en legde zich op den grond neder<note n="2143">Naar het Hebr., met behulp der Luciaansche Septuag. aangevuld: ‘en hij bracht in rouwgewaad den nacht door op den grond’.</note>.</verse>
<verse osisID="2Sam.12.17"> Toen kwamen de oudsten van zijn huis om hem te bewegen, van den grond op te staan, maar hij wilde niet en gebruikte geen spijs met hen.</verse>
<verse osisID="2Sam.12.18"> Maar op den zevenden dag geschiedde het, dat het kind stierf. En de dienaren van David waren huiverig hem mede te deelen dat de kleine dood was. Want, zeiden zij, zie, toen het kind nog leefde, spraken wij tot hem, en hij hoorde niet naar ons woord. Hoeveel meer zal hij zich bedroeven, wanneer wij zeggen: Het kind is dood!</verse> 
<verse osisID="2Sam.12.19"> Als nu David zijne dienaren zag fluisteren, begreep hij dat het kind dood was. En hij zeide tot zijne dienaren: Is het kind dood? En zij antwoordden: Het is dood.</verse>
<verse osisID="2Sam.12.20"> Toen stond David van den grond op en waschte en zalfde zich en, nadat hij andere kleederen had aangetrokken, trad hij het huis des Heeren<note n="2144">Den tabernakel.</note> binnen en aanbad. Daarop keerde hij naar zijn huis terug en verlangde, dat men hem brood opdiende, en hij at.</verse>
<verse osisID="2Sam.12.21"> En zijne dienaren zeiden hem: Wat is dat wat gij doet? Om het kind, zoolang het nog leefde, hebt gij gevast en geweend; maar nu het kind gestorven is, staat gij op en neemt gij spijze.</verse>
<verse osisID="2Sam.12.22"> Maar hij zeide: Vanwege het kind, zoolang het nog leefde, heb ik gevast en geweend. Want, zeide ik, wie weet of de Heer het mij niet geeft, en de kleine niet in het leven blijft?</verse>
<verse osisID="2Sam.12.23"> Maar waarom zou ik nu, daar het dood is, vasten? Zal ik het nog weer terug kunnen roepen? Ik zal veeleer naar hetzelve heengaan, maar het zal niet tot mij wederkeeren<note n="2145">Het kind is in den Sjeol en kan daaruit niet tot David terugkeeren. Veeleer zal deze, stervende, tot het kind komen. Uit het hier verhaalde spreekt reeds David's boetvaardige gezindheid. Als zijn smeekingen onverhoord blijven, onderwerpt hij zich ootmoedig en blijmoedig aan Gods beschikking.</note>.</verse>
<verse osisID="2Sam.12.24"> En David troostte zijne vrouw Bethsabeë en ging tot haar en sliep bij haar, en zij baarde een zoon en noemde zijnen naam Salomon<note n="2146">D.i. de Vreedzame, zie I Par. XXII 9. Wellicht was de beëindiging van den oorlog met de Ammonieten (zie v. 26-31) mede aanleiding, dat de zoon van Bethsabeë dien naam ontving.</note>, en de Heer had hem lief.</verse>
<verse osisID="2Sam.12.25"> En Hij zond door den profeet Nathan en hij noemde zijnen naam 's Heeren Geliefde, omdat de Heer hem liefhad<note n="2147">Dat de Heer dezen zoon liefheeft en hem, en nog wel door Nathan, dien zijn welbehagen uitdrukkenden, tweeden naam, Hebr. Jejidja (‘Godelief’ zouden wij zeggen), laat geven, waren zonder het v. 1-14 verhaalde zoo goed als onbegrijpelijk. Hetzelfde verhaal geeft tevens de verklaring van de liefde en zorg, door Nathan bij voortduring aan Salomon gewijd.</note>.</verse> 
<verse osisID="2Sam.12.26"> Intusschen belegerde Joab Rabbath van de kinderen van Ammon en veroverde de Koningstad<note n="2148">Hebr.: ‘eth-ʽir ham-meloekha’, waarmede evenals in v. 27 met de Waterstad, Hebr.: ‘eth-ʽir ham-majim’, het sterkste gedeelte der stad moet bedoeld zijn (zie noot 27), na welks verovering het andere gedeelte gemakkelijk te nemen was. De gissing schijnt daarom gegrond, dat men op beide plaatsen oorspronkelijk las: ‘eth-ʽir ham-Milkom’, d.i. de stad van Malkom, den hoofdgod der Ammonieten (zie III Reg. XI 5 Hebr.; IV Reg. XXIII 13; Jer. XLIX 1; vgl. Judic. XI noot 3). In dat geval was dan de burg of citadel naar dezen genoemd. Voor deze lezing pleit, dat de Syrische en de Arabische vertaling in v. 26 en v. 27 dezelfde uitdrukking (de Koningstad) hebben.</note>.</verse>
<verse osisID="2Sam.12.27"> En Joab zond boden tot David om te zeggen: Ik heb gestreden tegen Rabbath; maar de Waterstad moet nog genomen<note n="2149">Naar het Hebr. en de Septuag.: ‘Ik heb een aanval op Rabba gedaan; ook nam ik de Koningstad (lees: de stad van Malkom) in’.</note>.</verse>
<verse osisID="2Sam.12.28"> Verzamel dan nu het overige volk, en sla het beleg voor de stad en neem haar in, opdat niet, wanneer de stad door mij verwoest werd, de zegepraal aan mijn naam worde toegeschreven<note n="2150">Verklarende omschrijving van het Hebr.: ‘opdat niet.... geroepen worde mijn naam over haar’. De veldheer toont zich meer bezorgd voor zijns konings roem dan deze zelf (zie XI 1 met de noot).</note>.</verse>
<verse osisID="2Sam.12.29"> Diensvolgens verzamelde David al het volk en trok op tegen Rabbath en nam het na bestorming in.</verse>
<verse osisID="2Sam.12.30"> En hij nam de kroon huns konings van diens hoofd, een talent gouds in gewicht en van zeer kostbaar gesteente voorzien, en zij werd op David's hoofd gezet<note n="2151">Naar eene met behulp der Septuag. en van I Par. XX 2 verbeterde lezing: ‘En hij nam de kroon van Milkom van diens hoofd, en haar gewicht was een talent gouds, en aan haar was een kostbare steen en deze (de steen) kwam op David's hoofd’. Een beeld kon eene kroon van een talent gouds (43 kilogr.) dragen; een mensch natuurlijk niet.</note>. Maar ook buit nam hij mede uit de stad, zeer veel.</verse>
<verse osisID="2Sam.12.31"> En hare bevolking liet hij brengen en vaneen zagen en hij liet karren met ijzeren beslag over hen rondtrekken en liet hen met messen in stukken snijden en naar de tichelovens brengen<note n="2152">Naar grondtekst en Septuag.: ‘en hij voerde de bewoners weg en plaatste hen bij de zagen en de hamers en de spillen en liet hen doorgaan in het tichelwerk’. Met eene kleine verandering (heʽebid voor heʽebir) leest men de laatste woorden beter: ‘en maakte hen tot slaven bij het tichelwerk’. Ook I Par. XX 31 moet naar den grondtekst ongeveer evenzoo luiden. David onderwierp dus de gevangenen aan een soortgelijke behandeling, als voorheen de Israëlieten in Egypte hadden ondergaan.</note>. Zoo deed hij met al de steden van de kinderen van Ammon. Daarna keerde David met het gansche leger naar Jerusalem terug.</verse>
</chapter>
<chapter osisID="2Sam.13">
<title>Hoofdstuk XIII.</title>
<p>Amnon, zoon van David, verkracht zijn halve zuster Thamar en verstoot haar daarna (v. 1-18). Daarover ontsteekt Absalom, Thamar's broeder, in hevigen toorn, maar bedwingt eerst zijne wraakzucht. Twee jaar later echter laat hij bij een feest, waarop hij al zijne broeders genoodigd had, Amnon ombrengen (v. 18-29). De overige broeders vluchten naar den koning, tot wien een valsch gerucht gekomen was, dat zij allen waren omgebracht. Absalom neemt de wijk naar Gessur, waar hij drie jaren blijft. Allengs troost zich David over Amnon's dood (v. 30-39).</p>
<verse osisID="2Sam.13.1"> Na dezen nu gebeurde het<note n="2153">Van v. 1 - XIV 33 volgt als eerste der jammeren, welke Nathan aan David en zijn huis voorspeld had tot straf voor de bedreven zonden, de verkrachting van Thamar door Amnon en haar gevolgen. De door David bedreven ontucht wreekt zich door de ontucht van zijn zoon en de rampen, welke deze veroorzaakt.</note>, dat Amnon, de zoon van David, verliefd werd op de zeer schoone zuster van David's zoon Absalom, Thamar met name<note n="2154">Amnon was blijkens III 2 David's oudste zoon, geboren uit Achinoam; Thamar en Absalom waren hem geschonken door Maächa, dochter van Tholomaï, koning van Gessur.</note>,</verse>
<verse osisID="2Sam.13.2"> en zoo zeer naar haar smachtte, dat hij van verliefdheid op haar ziek werd; want daar zij maagd was, zag hij nauwelijks kans, iets onbehoorlijks met haar te doen<note n="2155">De meisjes van goeden huize worden in het Oosten streng bewaakt; zelfs hare broeders mogen haar alleen zien in het afgezonderd vrouwenverblijf, waar zij door velen omringd zijn.</note>.</verse>
<verse osisID="2Sam.13.3"> Maar Amnon had een vriend, Jonadab genaamd, zoon van Semmaä, David's broeder, een zeer geslepen man.</verse>
<verse osisID="2Sam.13.4"> Deze zeide eens tot hem: Waarom kwijnt en vermagert gij, koningszoon, aldus van dag tot dag? Waarom zegt gij het mij niet? En Amnon zeide hem: Ik ben verliefd op Thamar, de zuster van mijn broeder Absalom.</verse> 
<verse osisID="2Sam.13.5"> En Jonadab antwoordde hem: Ga op uw bed liggen en houd u ziek; en als uw vader u komt bezoeken, zeg hem dan: Laat, bid ik u, mijne zuster Thamar komen, om mij spijs te reiken en een versnapering te bereiden, opdat ik ete uit hare hand<note n="2156">Terecht onderstelde Jonadab dat de koning aan de (voorgewende) gril van den schijnzieke zou voldoen. Uit v. 5 en hetgeen volgt blijkt, dat Amnon een eigen huis bewoonde, of althans een voor hem afgezonderd gedeelte van het koninklijke paleis.</note>.</verse>
<verse osisID="2Sam.13.6"> Amnon ging dan te bed en begon kwansuis ziek te zijn; en toen de koning hem kwam bezoeken, zeide Amnon tot den koning: Laat, bid ik u, mijne zuster Thamar komen, opdat zij onder mijne oogen een paar gebakjes<note n="2157">Het Hebr. ‘lebiboth’ hangt wellicht saam met leeb en zou dan ‘hartjes’ beteekenen, misschien naar den vorm, welken de gebakjes hadden. Het Latijnsche sorbitiunculoe, afkomstig van sorbere, slurpen, duidt eene zeer lichte spijze aan.</note> make, en ik ete uit hare hand.</verse>
<verse osisID="2Sam.13.7"> David zond dan naar huis om aan Thamar te zeggen: Ga naar het huis van uw broeder Amnon en maak hem een versnapering gereed.</verse>
<verse osisID="2Sam.13.8"> En Thamar kwam in het huis van haar broeder Amnon, en deze lag neder. En zij nam meel en mengde en roerde het en bakte onder zijne oogen gebakjes<note n="2158">Amnon zag van zijn bed uit Thamar aan het werk, schoon zij zich blijkens v. 10 niet in de slaapkamer bevond. - Deze en het vertrek, waar Thamar de spijs bereidde, liepen dus ineen.</note>.</verse>
<verse osisID="2Sam.13.9"> En zij nam haar baksel en schudde het uit en zette het hem voor; maar hij weigerde te eten<note n="2159">Naar het Hebr. met geringe wijziging (ham-mʽesjereeth voor het van elders onbekende ‘ham-masreeth’): ‘En zij nam (haalde, riep) den bediende en schudde uit voor zijn (Amnon's) aangezicht; maar hij weigerde te eten’. In maagdelijken schroom of wellicht voorziende wat Ammon in het schild voert, vat Thamar diens verlangen (v. 6) niet geheel letterlijk op, maar roept den bediende of knecht (v. 17) of een der andere bedienden (v. 9b), opdat hij de gebakjes brenge aan Amnon, onder wiens oogen zij ze op een schotel uitschudt. Zoo zijn toeleg verijdeld ziende, verklaart echter Amnon terstond niet te kunnen of te zullen eten.</note>. En Amnon zeide: Wijst allen van mij weg. En toen zij allen de deur uit gewezen hadden,</verse>
<verse osisID="2Sam.13.10"> zeide Amnon tot Thamar: Breng het eten in de slaapkamer, opdat ik ete uit uwe hand. Thamar nam dan de gebakjes, die zij gebakken had, en bracht ze naar haar broeder Amnon in de slaapkamer.</verse>
<verse osisID="2Sam.13.11"> Maar toen zij hem het eten toereikte, greep hij haar aan en zeide: Kom, ga bij mij liggen, mijne zuster.</verse>
<verse osisID="2Sam.13.12"> Zij echter antwoordde hem: Neen, broeder, neen, doe mij geen geweld aan; want dat is niet geoorloofd in Israël. Doe zulk eene dwaasheid niet!</verse>
<verse osisID="2Sam.13.13"> Ik toch zou mijne schande niet kunnen dragen, en gij zoudt zijn als een der dwazen in Israël. Spreek liever met den koning, en hij zal mij niet aan u onthouden<note n="2160">Blijkens Lev. XVIII 3, 9, 11, 24 en XX 17 was het huwelijk met eene zuster, onder de heidenen niet ongebruikelijk, in Israël een gruwel, echter nog niet, naar de nieuweren op grond van Thamar's woorden gissen, ten tijde van David.</note>.</verse>
<verse osisID="2Sam.13.14"> Hij echter wilde niet aan haar smeekingen toegeven, maar daar hij de sterkste was, overmande hij haar en hield gemeenschap met haar.</verse>
<verse osisID="2Sam.13.15"> Toen kreeg Amnon een zeer grooten afkeer van haar, zoodat de haat, waarmede hij haar haatte, geweldiger was dan de liefde, waarmede hij haar te voren bemind had. En Amnon zeide haar: Sta op en ga heen<note n="2161">Misdadige dierlijke liefde slaat dikwerf in volslagen afkeer over. Nu Amnon zijn zondigen hartstocht bevredigd heeft, wil hij de ongelukkige niet meer voor oogen hebben en beveelt haar ruw zich te verwijderen.</note>.</verse>
<verse osisID="2Sam.13.16"> Maar zij antwoordde hem: Grooter is het kwaad, dat gij nu tegen mij doet door mij weg te jagen, dan hetgeen gij te voren gedaan hebt<note n="2162">Volgens een met behulp der Septuag. verbeterde lezing: ‘Neen, mijn broeder, mij weg te zenden zoude grooter kwaad zijn dan het andere, dat gij mij hebt aangedaan’.</note>. Hij echter wilde niet naar haar hooren,</verse>
<verse osisID="2Sam.13.17"> maar riep den knecht, die hem bediende, en zeide: Jaag die daar van mij weg de deur uit en grendel de deur achter haar<note n="2163">Door zoo met Thamar te doen, wekte hij den schijn, dat deze zich hem had aangeboden, maar met verontwaardiging door hem was afgewezen.</note>!</verse>
<verse osisID="2Sam.13.18"> Zij nu had een staatsiejurk aan; want zulke kleeding plachten de koningsdochters als maagden te dragen<note n="2164">Een staatsiejurk, Hebr. woordelijk: een ‘enkeljurk’, is een kleed, dat tot aan de voeten en de handen reikte. Vgl. Gen. XXXVII noot 4. De volzin ‘want zulke.... te dragen’ is wellicht een toevoegsel uit een tijd, toen de koningsdochters anders gekleed gingen.</note>. Zijn bediende joeg haar dan de deur uit en grendelde de deur achter haar.</verse>
<verse osisID="2Sam.13.19"> En zij strooide zich asch op het hoofd en scheurde haar staatsiejurk en sloeg de handen saam over haar hoofd<note n="2165">Altemaal teekenen van wanhoop en ontsteltenis, waardoor zij te kennen geeft wat haar is aangedaan. Vgl. IV Reg. V 8; Esth. IV 1; Jer. II 37.</note> en liep schreiende heen en weder.</verse>
<verse osisID="2Sam.13.20"> En haar broeder Absalom zeide tot haar: Heeft wellicht uw broeder Amnon gemeenschap met u gehouden? Houd u dan nu maar stil, zuster; hij is uw broeder, en bedroef hierover uw hart niet<note n="2166">Absalom's woorden verraden dat hij Amnon kende als een wellusteling en als een geweldenaar, van wien geen voldoening te verkrijgen viel.</note>. Zoo bleef Thamar wegkwijnend in het huis van haar broeder Absalom<note n="2167">Haar toestand zal het haar onmogelijk gemaakt hebben om verder in David's paleis met de andere vrouwen saam te wonen. Zij nam dus haar toevlucht tot Absalom, haar natuurlijken beschermer.</note>.</verse>
<verse osisID="2Sam.13.21"> En toen koning David van deze dingen hoorde, griefde het hem zeer, maar hij wilde het hart van zijn zoon Amnon niet bedroeven; want hij had hem lief, omdat hij zijn eerstgeborene was<note n="2168">In den grondtekst viel het laatste gedeelte van maar hij wilde af uit. Daar David eene soortgelijke zonde bedreven had als Amnon, zal hij hem ook daarom ontzien hebben.</note>.</verse>
<verse osisID="2Sam.13.22"> Ook sprak Absalom tot Amnon kwaad noch goed; want Absalom haatte Amnon, omdat hij zijne zuster Thamar onteerd had.</verse>
<verse osisID="2Sam.13.23"> Maar na twee jaren tijds geschiedde het, dat de schapen van Absalom te Baälhasor, dat bij Ephraïm ligt<note n="2169">Voor Ephraïm vermoedelijk te lezen ‘Ephron’, (of ‘Ophra’ of ‘Ephra’, zie I Reg. IX noot 4 en 5 en XIII 17 met de betreffende noot), welke stad ook II Par. XIII 19 vermeld en Joan. XI 54 ‘Ephren’ geheeten, is teruggevonden in het tegenwoordige Tayyebeh, noordoostelijk van Bethel. Noordnoordwestelijk daarvan ligt Tell Asour, vermoedelijk ons Baälhasor, een heuvel, van welks kruin men een prachtig vergezicht heeft, reikend van de Jordaanvallei tot aan de Middellandsche Zee.</note>, geschoren werden, en Absalom noodigde al de zonen des konings.</verse>
<verse osisID="2Sam.13.24"> Ook kwam hij bij den koning en zeide tot hem: Zie, de schapen van uw dienaar zullen geschoren worden: kome, bid ik u, de koning met zijne dienaren tot zijnen dienaar!</verse>
<verse osisID="2Sam.13.25"> Maar de koning zeide tot Absalom: Neen, mijn zoon, neen, vraag niet dat wij allen komen en u ten laste zijn. Maar toen hij bij hem aandrong, wilde hij toch niet komen en zegende hem<note n="2170">Waarschijnlijk voorzag Absalom dat de koning zijn uitnoodiging niet zou aannemen; want in diens tegenwoordigheid zou hij het bezwaarlijk gewaagd hebben Amnon om te brengen. Desniettemin blijft hij met Oostersche beleefdheid aandringen totdat de koning hem zegent, d.i. hem een vroolijk feest toewenscht en daarmede de uitnoodiging voor goed afwijst.</note>:</verse>
<verse osisID="2Sam.13.26"> En Absalom zeide: Indien gij niet wilt komen, laat dan, bid ik u, ten minste mijn broeder Amnon met ons gaan. En de koning zeide tot hem: Het is niet noodig, dat hij met u medega<note n="2171">Wegens de gespannen verhouding tusschen Amnon en Absalom schijnt David omtrent het festijn bange verwachtingen te hebben gekoesterd.</note>.</verse>
<verse osisID="2Sam.13.27"> Toen drong Absalom bij hem aan, en hij liet met hem Amnon en al de zonen des konings medegaan. Absalom nu had een maaltijd aangericht als een koningsmaal<note n="2172">Uit den grondtekst verdween deze zinsnede.</note>.</verse>
<verse osisID="2Sam.13.28"> Maar aan zijn dienaren had Absalom een bevel gegeven en gezegd: Geeft acht, als Amnon dronken is van den wijn, en ik u zeg: Verslaat en doodt hem, vreest dan niet; want ik ben het, die het u beveel. Schept moed en weest kloeke mannen!</verse>
<verse osisID="2Sam.13.29"> En Absalom's knechten deden aan Amnon naar Absalom hun geboden had. En al de zonen des konings stonden op en beklommen een ieder hunne muildieren en gingen op de vlucht<note n="2173">De knechten van Absalom waren wellicht uit Gessur gekomen mannen, die bereid waren te doen wat wel geen Israëliet zou gewaagd hebben. Al de zonen des konings vluchtten hetzij uit ontsteltenis over de gepleegde misdaad, hetzij uit vrees, dat Absalom ook hen wilde vermoorden, om zich van den troon meester te maken.</note>.</verse>
<verse osisID="2Sam.13.30"> En terwijl zij nog onderweg waren, kwam tot David het gerucht, hetwelk zeide: Absalom heeft al de zonen des konings verslagen, en er bleef geen enkele van hen over.</verse> 
<verse osisID="2Sam.13.31"> Toen stond David op en scheurde zijne kleederen en viel neder op den grond, en al zijne dienaren, die zijn gevolg uitmaakten, scheurden hunne kleederen.</verse>
<verse osisID="2Sam.13.32"> Maar Jonadab, de zoon van Semmaä, David's broeder, zeide: Laat mijn heer en koning niet denken, dat al de jongelieden, 's konings zonen, zijn omgebracht. Alleen Amnon is dood, omdat hij daartoe bestemd was naar Absalom's mond van den dag af, dat hij zijne zuster Thamar onteerde.</verse>
<verse osisID="2Sam.13.33"> Moge daarom nu mijn heer en koning zijn hart niet laten bezwaren door het gerucht en zeggen: Alle zonen des konings zijn omgebracht; want Amnon alleen is dood.</verse>
<verse osisID="2Sam.13.34"> Absalom nu had de vlucht genomen<note n="2174">Men kan in den grondtekst deze zinsnede trekken bij het voorafgaande en vertalen: ‘en Absalom is gevlucht’. Jonadab geeft dan den koning de geruststellende verzekering dat (naar hij vermoedt) Absalom gevlucht is en dus aan David's andere zonen geen kwaad kan doen. Maar met meer grond onderstellen vele nieuweren, dat de tekst bedorven is. Sommigen stellen voor te lezen: ‘en zijne overige broeders zijn behouden’, anderen: ‘En terwijl hij nog sprak’, ter inleiding van hetgeen volgt: ‘sloeg de dienaar....’.</note>. En de dienaar op den uitkijk sloeg zijne oogen op en zag toe, en zie, veel volk kwam langs een zijpad van de berghelling<note n="2175">Volgens de Luciaansche Septuag. is deze plaats verminkt en moet ongeveer luiden: ‘en zie, veel volk kwam langs den weg naar Ooraim (andere lezing: Sooraim) de helling af. En de wachter kwam en meldde het den koning en zeide: ‘Menschen heb ik langs den weg van Ooraim van den kant van het gebergte zien komen’. Op grond van den Griekschen tekst van Jos. X 10 vereenzelvigt men Ooraim met Bethoron. Of echter een van Jerusalem naar het noorden gaande weg wel zou genoemd zijn naar het vrij ver verwijderde Bethoron, en niet veeleer naar Gibeon of Rama, valt te betwijfelen.</note>.</verse>
<verse osisID="2Sam.13.35"> En Jonadab zeide tot den koning: Zie, daar zijn de zonen des konings. Naar het woord uws dienaars is het aldus geschied.</verse>
<verse osisID="2Sam.13.36"> En als hij had uitgesproken, kwamen reeds de zonen des konings, en bij hun intrede verhieven zij hunne stem en weenden. Maar ook de koning en zijne dienaren barstten in overluid geween los.</verse>
<verse osisID="2Sam.13.37"> En Absalom vluchtte en nam de wijk naar Tholomaï, den zoon van Ammiud, den koning van Ges- sur<note n="2176">Zijn grootvader van moeders zijde. Gessur, zie III 3 met de betreffende noot.</note>. En de koning rouwde over zijnen zoon te allen dage<note n="2177">Naar allen schijn staat v. 37 b niet op zijne plaats. Volgens sommigen behoort het te huis vóór v. 37 a, volgens anderen achter v. 38. Het laatste schijnt verkieslijk. Na het bericht dat Absalom drie jaren te Gessur vertoefde, past goed, dat de koning over hem treurde te allen dage, d.w.z. al dien tijd.</note>.</verse>
<verse osisID="2Sam.13.38"> En na zijne vlucht en zijne komst in Gessur bleef Absalom aldaar gedurende drie jaren.</verse>
<verse osisID="2Sam.13.39"> En koning David zag er van af Absalom te vervolgen, omdat hij zich over Amnon's dood getroost had<note n="2178">Dit vers vormt den overgang tot hetgeen volgt en moet naar de Luciaansche Septuag. zeker luiden: ‘En de ziel des konings verlangde uit te gaan naar Absalom, zijn zoon, want hij had zich getroost over den dood van zijn zoon Amnon’.</note>.</verse>
</chapter>
<chapter osisID="2Sam.14">
<title>Hoofdstuk XIV.</title>
<p>Joab laat door eene vrouw aan David met goed gevolg een verdicht rechtsgeschil voorstellen, strekkende om 's konings toestemming te verkrijgen voor den terugkeer van Absalom (v. 1-20). Joab haalt Absalom terug; maar de koning verbiedt dezen aan het hof te komen (v. 21-24). Absalom's schoonheid en kinderen (v. 25-27). Na twee jaren dwingt Absalom Joab bij hem te komen en van David toestemming te vragen voor zijn terugkeer aan het hof. De koning geeft die en ontvangt Absalom vriendelijk (v. 25-33).</p>
<verse osisID="2Sam.14.1"> Toen nu Joab, de zoon van Sarvia, bemerkte dat het hart des konings naar Absalom trok,</verse>
<verse osisID="2Sam.14.2"> zond hij naar Thecua<note n="2179">Thecua, de stad van den profeet Amos (zie Am. I 1), lag twee uren ten zuiden van Bethlehem. Er zijn nog overblijfselen van aanwezig.</note> en liet van daar een schrandere vrouw komen en zeide tot haar: Stel u aan als eene rouwdragende en kleed u in rouwgewaad en zalf u niet met olie, opdat gij eene vrouw lijkt, die reeds geruimen tijd rouw bedrijft over een doode,</verse>
<verse osisID="2Sam.14.3"> en ga naar den koning en spreek tot hem zoo en zoo. En Joab gaf haar de woorden in den mond.</verse>
<verse osisID="2Sam.14.4"> Toen dan de Thecuietische vrouw bij den koning was gekomen, viel zij voor hem ter aarde en boog zich diep neder en zeide: Help mij, o koning!</verse>
<verse osisID="2Sam.14.5"> En de koning zeide tot haar: Wat hebt gij voor eene zaak? En zij hernam: Och, ik ben eene weduwvrouw; mijn man immers is gestorven.</verse>
<verse osisID="2Sam.14.6"> Nu had uwe dienstmaagd twee zonen, die met elkander strijd kregen op het veld, en er was niemand, die ze kon tegenhouden: zoo versloeg de een den ander en doodde hem.</verse>
<verse osisID="2Sam.14.7"> En zie, nu treedt het geheele geslacht tegen uwe dienstmaagd op en zegt: Lever hem uit, die zijn broeder verslagen heeft, opdat wij hem het leven benemen voor de ziel van zijn broeder, dien hij gedood heeft, en den erfgenaam verdelgen<note n="2180">Op het geslacht rustte de plicht der bloedwraak, maar den moordenaar of een der zijnen stond beroep op den koning vrij. Dit was vooral noodig, wanneer, gelijk hier, de mogelijkheid niet was uitgesloten, dat de leden van het geslacht zich lieten drijven door de begeerte naar het bezit van den moordenaar, die geen erfgenaam naliet.</note>. Zoo zoeken zij mijne vonk uit te dooven, die overgebleven is, opdat mijnen man naam noch nakomeling overblijve op aarde.</verse>
<verse osisID="2Sam.14.8"> Hierop zeide de koning tot de vrouw: Ga naar uw huis, en ik zal te uwer gunste een opdracht geven<note n="2181">D.i. ik zal zien, wat ik ter bescherming van u en uw zoon doen kan.</note>.</verse>
<verse osisID="2Sam.14.9"> Maar de Thecuietische vrouw zeide tot den koning: Op mij, mijn heer en koning, valle de schuld en op het huis mijns vaders, maar de koning en zijn troon blijve van schuld vrij<note n="2182">Niet tevreden met de ontvangen toezegging smeekt de vrouw den koning, dat hij zich van een beslist optreden niet moge laten weerhouden door de vrees van medeplichtig met haar zoon te worden. Zij neemt daarvan alle schuld op zich.</note>.</verse>
<verse osisID="2Sam.14.10"> En de koning zeide: Wie tegen u optreedt, breng dien tot mij, en hij zal u in de toekomst niet meer aantasten.</verse>
<verse osisID="2Sam.14.11"> Maar zij zeide: Gedenke de koning den Heer, zijnen God, dat de bloedwrekers zich niet vermenigvuldigen ter wrake en in geen geval mijnen zoon ombrengen<note n="2183">Met de tweede toezegging is de vrouw tevreden, mits de koning die bevestige met een eed.</note>. Toen sprak hij: Zoo waar de Heer leeft, geen haar van uw zoon zal ter aarde vallen.</verse>
<verse osisID="2Sam.14.12"> Hierop zeide de vrouw: Laat uwe dienstmaagd nog een woord tot mijnen heer en koning spreken. En hij zeide: Spreek!</verse>
<verse osisID="2Sam.14.13"> En de vrouw hernam: Waarom hebt gij iets dergelijks in den zin tegen Gods volk? En heeft de koning dit woord gesproken, om zich te bezondigen, en zijn verstootene niet terug te roepen<note n="2184">Eerst nu de koning zich door een eed verplicht heeft als redder op te treden, gaat de vrouw de toepassing maken van het verdichte verhaal. Het volk Gods verkeert in haar (verdicht) geval. Na den dood van Amnon - Daniël of Cheleab, de zoon van Abigaïl, schijnt vroegtijdig te zijn gestorven - zag het volk in zijn lieveling Absalom (zie v. 25 en XV 2-5) den erfgenaam van den troon. Maar hij is een balling. Door hem in de ballingschap te laten handelt daarom David tegen het volk Gods op soortgelijke wijze als de overijverige bloedwrekers tegen de weduwe.</note>?</verse>
<verse osisID="2Sam.14.14"> Allen sterven wij en worden uitgestort als wateren over den grond, die niet weer verzameld worden; en God wil niet, dat eene ziel verloren ga, maar overlegt en peinst, dat hij, die verstooten werd, niet geheel verloren ga<note n="2185">Het eerste gedeelte van dit vers is duidelijk. Het slaat op Amnon, den eersten en oudsten erfgenaam: de dooden keeren niet terug. Het tweede gedeelte luidt naar den grondtekst: En niet zal God wegnemen eene ziel, maar Hij zal gedachten denken (er op bedacht zijn), dat Hij niet van zich verstoote een verstootene’. Die gedachte, door de Vulgaat verduidelijkt, past niet wel in den samenhang. Daarom vertalen sommigen het Hebr. met omstelling van twee letters: ‘En God zal niet wegnemen het leven van hem, die er op bedacht is een verstootene niet van zich te stooten’, d.w.z. God zal u niet met den dood straffen, zoo gij u over den balling ontfermt. Maar ook zoo gelezen schijnt de plaats naar inhoud noch vorm goed bevredigend. Een nieuwere verbetert haar op grond van den ver afwijkenden Luciaanschen tekst der Septuag. als volgt: ‘en niet hoopt voor hen eene ziel (d.w.z. niemand hoopt dat een gestorvene terugkeert). En nu is de koning er op bedacht te stooten van zich een verstootene’? Zoo wordt de zin van het geheele vers in 't kort deze: Terwijl de oudste zoon dood is en er dus geen hoop bestaat op zijn terugkeer, zou de koning den tweeden, een balling, in de ballingschap laten? Dat zij verre! De gelijkenis tusschen den zoo verbeterden en den tegenwoordigen grondtekst is wat het schrift betreft groot genoeg, om de gemaakte fouten begrijpelijk te doen schijnen.</note>.</verse>
<verse osisID="2Sam.14.15"> Nu dan ben ik gekomen om tot mijnen heer en koning dit woord te spreken in tegenwoordigheid des volks<note n="2186">Naar het Hebr.: ‘omdat mij bang heeft gemaakt het volk’. Hiermede verontschuldigt zij haar verschijnen voor den koning, terwijl zij nog altijd spreekt alsof het haar te doen ware om haar zoon te redden, wiens leven door het volk (de bloedwrekers) bedreigd wordt. Maar op bedekte wijze geeft zij daarbij toch te verstaan dat het volk Gods (zie v. 13), hetwelk gevaar loopt zijn erfgenaam te verliezen, haar bezorgd maakt.</note>. En uwe dienstmaagd zeide: Ik zal tot den koning spreken; wellicht zal de koning het woord zijner dienares volbrengen.</verse> 
<verse osisID="2Sam.14.16"> En de koning gaf gehoor<note n="2187">Beter: ‘Maar de koning zal gehoor geven....’.</note> om zijne dienares te verlossen uit de hand van allen, die mij en mijn zoon te gelijk uit Gods erve wilden uitroeien.</verse>
<verse osisID="2Sam.14.17"> Laat dan uwe dienstmaagd spreken<note n="2188">Naar den grondtekst: ‘Voorts zeide uwe dienstmaagd’, waarvoor men beter met de Septuag. leest: ‘voorts zeide de vrouw’; met het volgende toch besluit zij haar toespraak.</note>: worde het woord van mijnen heer en koning als eene offerande<note n="2189">Naar het Hebr.: ‘als eene rust’ (rustplaats). 's Konings woord moge haar geruststellen en vertroosten.</note>. Want als de engel Gods is mijn heer en koning, zoodat hij zich door zegen noch vloek laat verbidden. Daarom ook is de Heer, uw God, met u<note n="2190">Naar den grondtekst beter: ‘Want als de engel Gods is mijn heer en koning om te hooren goed en kwaad. En de Heer, uw God, zij met u’. Spreekster zegt te vertrouwen op 's konings engelachtige wijsheid, welke tusschen het goede en het kwade weet te onderscheiden, en eindigt met een zegenwensch. Geheel de toespraak is een waar meesterstuk van de in het Oosten gebruikelijke wijze van in gelijkenissen te spreken.</note>.</verse>
<verse osisID="2Sam.14.18"> En de koning hernam en zeide tot de vrouw: Verheel mij niets van hetgeen ik u ga vragen<note n="2191">De bedoeling der vrouw volkomen vattend, vermoedt David dat zij door Joab gezonden werd, wiens genegenheid voor Absalom hem bekend moet geweest zijn. Alvorens dus de vrouw te laten heengaan, wil hij daaromtrent zekerheid hebben.</note>. En de vrouw zeide tot hem: Spreek, mijn heer en koning.</verse>
<verse osisID="2Sam.14.19"> Toen zeide de koning: Heeft wellicht Joab de hand in dit alles met u? De vrouw antwoordde en zeide: Bij het heil uwer ziel, mijn heer en koning: er is (geen ontwijken mogelijk) links noch rechts bij al wat mijn heer en koning zegt<note n="2192">Met andere woorden: Zoo de koning dan wil, dat ik het zeggen zal, dan zij het gezegd.</note>: ja, uw dienaar Joab, hij is het, die mij den last verstrekte en die aan uwe dienstmaagd al deze woorden in den mond gaf.</verse>
<verse osisID="2Sam.14.20"> Dat ik die zaak onder dat beeld zou voorstellen, heeft uw dienaar Joab gewild; maar gij, mijn heer en koning, zijt wijs, gelijk de engel Gods wijsheid bezit, zoodat gij alles op aarde begrijpt<note n="2193">Door de vernieuwde hulde van 's konings wijsheid uit zij de verwachting, dat hij aan haar bede zal beantwoorden.</note>.</verse> 
<verse osisID="2Sam.14.21"> Hierop zeide de koning tot Joab: Zie, ik zwicht en doe naar uw woord: ga dan en haal den jongeling Absalom terug<note n="2194">Het optreden van Joab beantwoordde geheel aan het geheim verlangen (v. 1) des konings, die, door zijn veldheer geprest om zijn zoon terug te roepen, gaarne zwichtte en thans minder behoefde te vreezen dat men hem van partijdigheid ter gunste van den broedermoordenaar zou betichten.</note>.</verse>
<verse osisID="2Sam.14.22"> Toen viel Joab op zijn aangezicht ter aarde en boog zich diep neder en zegende den koning. En Joab zeide: Thans weet uw dienaar dat ik, mijn heer en koning, gunst heb gevonden in uwe oogen; gij hebt toch het woord uws dienaars vervuld.</verse>
<verse osisID="2Sam.14.23"> Zoo maakte Joab zich op en ging naar Gessur en haalde Absalom naar Jerusalem.</verse>
<verse osisID="2Sam.14.24"> Doch de koning zeide: Hij keere terug naar zijn huis, maar mijn aangezicht zal hij niet zien. Dus keerde Absalom naar huis terug en zag 's konings aangezicht niet<note n="2195">Het pleit voor het rechtvaardigheidsgevoel van David, dat hij, schoon zijn hart hem naar Absalom trok, hem toch niet onder zijne oogen liet komen.</note>.</verse>
<verse osisID="2Sam.14.25"> Er was nu<note n="2196">In het oorspronkelijke geschrift moet v. 28 bij v. 24 hebben aangesloten. In v. 25-27 hebben wij aanteekeningen van den redactor uit andere, eveneens goede bronnen te zien.</note> in gansch Israël geen man zoo schoon als Absalom en zoo uitermate bevallig; van de voetzool tot aan de kruin was er aan hem geen enkel gebrek.</verse>
<verse osisID="2Sam.14.26"> En wanneer hij zich het haar schoor - éénmaal in het jaar liet hij het scheren, omdat het hoofdhaar hem te lastig werd - woog hij de haren van zijn hoofd, tweehonderd sikkelen naar het marktgewicht<note n="2197">Hebr.: ‘naar het koningsgewicht’, dat volgens sommigen hetzelfde is als het ‘gewicht des heiligdoms’ (zie Exod. XXX noot 9), maar zich toch wel daarvan zal hebben onderscheiden. Voor tweehonderd heeft de Luciaansche Septuag. ‘honderd’ sikkelen, d.i. naar het gewicht des heiligdoms nog bijna 1½ kilo. De Hebreën droegen veelal het haar lang; lang haar gold als een teeken van manlijkheid en kracht. Uit den tusschenzin: ‘éénmaal..... te lastig werd’ valt af te leiden, dat velen nog niet éénmaal in het jaar hun haar sneden.</note>.</verse>
<verse osisID="2Sam.14.27"> En er werden aan Absalom drie zonen geboren en eene dochter, met name Thamar, schoon van gestalte<note n="2198">Daar de namen der drie zonen niet vermeld worden, stierven dezen wellicht vroegtijdig. Volgens XVIII 18 (vermoedelijk eene glosse) liet dan ook Absalom geen zoon na. Aan het slot van v. 27 leest men in nagenoeg alle handschriften der Septuag.: ‘en zij werd de vrouw van Roboam, den zoon van Salomon, en schonk hem Abia’. Blijkens III Reg. XV 2 en 10 en II Par. XI 21 en 22 was echter de vrouw van Roboam, Abia's moeder, niet Thamar, maar Maächa, ook dochter van Absalom geheeten. Aangezien nu II Par. XIII 2 Abia's moeder Michaia (lees Maächa) een dochter van Uriël van Gabaä genoemd wordt, schijnt het wel zeker, dat Absalom's eenige dochter Thamar dien Uriël huwde en hem Maächa schonk, die als vrouw van Roboam Abia ter wereld bracht. Vóór de uit den grondtekst verdwenen, maar in de Septuag. behouden woorden zal men daarom oorspronkelijk nog wel gelezen hebben: ‘de moeder van Maächa’.</note>.</verse> 
<verse osisID="2Sam.14.28"> Absalom nu woonde twee jaren te Jerusalem en zag 's konings aangezicht niet.</verse>
<verse osisID="2Sam.14.29"> Toen zond hij naar Joab, ten einde dien tot den koning te zenden. Maar hij wilde niet bij hem komen<note n="2199">Als een echte hoveling wil hij zich niet blootstellen aan eene weigering van 's konings zijde; maar de gewelddadige Absalom zal hem dra dwingen zijn zin te doen.</note>. En toen hij ten tweeden male gezonden had, en deze niet bij hem wilde komen,</verse>
<verse osisID="2Sam.14.30"> zeide hij tot zijne dienstknechten: Gij kent den akker van Joab naast mijnen akker, waarop rijpe gerst staat. Welaan, gaat er den brand in steken! Absalom's dienstknechten staken dan den oogst in brand. En de dienstknechten van Joab kwamen met gescheurde kleederen en zeiden: De dienstknechten van Absalom hebben een stuk van den akker in brand gestoken<note n="2200">Het laatste gedeelte van En de dienstknechten af verdween uit den grondtekst.</note>.</verse>
<verse osisID="2Sam.14.31"> Toen maakte Joab zich op en kwam bij Absalom binnen en zeide: Waarom hebben uwe dienstknechten mijn oogst in brand gestoken?</verse>
<verse osisID="2Sam.14.32"> En Absalom antwoordde aan Joab: Ik zond naar u en smeekte u bij mij te komen, opdat ik u naar den koning kon zenden en gij hem zeggen zoudt: Waarom ben ik van Gessur gekomen? Het ware mij beter, dat ik daar nog was. Daarom smeek ik het aangezicht des konings te mogen zien. Is hij echter nog mijne schuld indachtig, dan brenge hij mij ter dood.</verse>
<verse osisID="2Sam.14.33"> Toen trad Joab bij den koning binnen en deelde hem alles mede. En Absalom werd geroepen en trad bij den koning binnen en boog zich voor hem diep ter neder, en de koning kuste Absalom.</verse>
</chapter>
<chapter osisID="2Sam.15">
<title>Hoofdstuk XV.</title>
<p>Na geruimen tijd het volk te hebben bewerkt (v. 1-6), laat Absalom zich te Hebron, waarheen hij zich onder voorwendsel van eene gelofte te volbrengen begeven had, tot koning uitroepen. Achitophel en veel volk gaan tot hem over (v. 7-12). David verlaat Jerusalem, gevolgd door vele dienaren en den Getheër Ethaï met zijne mannen (v. 13-22). Terwijl de koning over de beek Cedron gaat, komen Sadoc en Abiathar bij hem met de ark, maar worden door David naar Jerusalem teruggezonden (v. 23-29). 's Konings smart over de trouweloosheid van Achitophel wordt gelenigd door de trouw van Chusaï, die zich op verzoek van David naar Jerusalem begeeft, om de raadslagen van Achitophel te verijdelen (v. 30-37).</p>
<verse osisID="2Sam.15.1"> Nadezen nu schafte Absalom zich wagens en ruiters aan, benevens vijftig man, die vóór hem zouden uitloopen<note n="2201">In geregelde aansluiting aan het voorafgaande verhaalt de schrijver v. 1 - XIX 44 den opstand van Absalom, het tweede en meest schrikwekkende der voorspelde wraakgerichten Gods. Het uiterst levendige verhaal berust zonder twijfel op mededeelingen van ooggetuigen. Wagens en ruiters, Hebr.: ‘een wagen en paarden’. De vijftig mannen vormden eene lijfwacht. Door een wagen en eene lijfwacht te houden geeft Absalom, David's oudste zoon, ook door zijne moeder van koninklijken bloede, te kennen, dat hij zich als kroonprins beschouwt. Het blijkt ons niet, of David reeds toen Salomon voor den troon had aangewezen.</note>.</verse>
<verse osisID="2Sam.15.2"> En 's morgens stond Absalom op en plaatste zich aan den ingang der poort<note n="2202">Vermoedelijk van het koninklijk paleis, niet van de stad. In de stadspoorten werden wel de dagelijks voorkomende geschillen door de oudsten beslecht (zie Deut. XXV 7 en Ruth IV 1 met noot 1), maar de koning hield als opperste rechter zeker zitting in zijn paleis.</note>, en Absalom riep een ieder, die eene twistzaak had en om eene uitspraak bij den koning kwam, aan en zeide: Uit welke stad zijt gij? Die dan antwoordde en sprak: Uit dien en dien stam van Israël ben ik, uw dienaar.</verse>
<verse osisID="2Sam.15.3"> Dan antwoordde hem Absalom: Uwe woorden schijnen mij goed en billijk<note n="2203">Men moet onderstellen dat Absalom, alvorens zoo te spreken, zich telkens eerst het rechtsgeschil liet mededeelen.</note>. Maar er is niemand, die van 's konings wege is aangesteld om u te aanhooren. En Absalom zeide:</verse> 
<verse osisID="2Sam.15.4"> Wie is er, die mij aanstelt tot rechter over het land, opdat allen, die eene twistzaak hebben, tot mij komen en ik een rechtvaardig oordeel vel?</verse>
<verse osisID="2Sam.15.5"> En ook als iemand bij hem kwam om hem te groeten, strekte hij zijne hand uit en trok hem naar zich toe en kuste hem.</verse>
<verse osisID="2Sam.15.6"> Zoo deed hij met alle Israëlieten, die naar het gerecht gingen, om door den koning gehoord te worden, en hij lokte de harten<note n="2204">Woordelijk naar den grondtekst: ‘hij stal het hart’, wat blijkens Gen. XXXI 20 (Hebr.) niet beteekent, dat hij de genegenheid der Israëlieten won, maar dat hij hun verstand in beslag nam, hen misleidde.</note> der mannen van Israël.</verse>
<verse osisID="2Sam.15.7"> En na verloop van veertig jaren<note n="2205">De Luciaansche Septuag., de Syrische vertaling en Flavius Josephus hebben: ‘vier jaren’, wat de meeste nieuweren voor de oorspronkelijke lezing houden. Sommigen nemen aan dat er sedert Absalom's terugkeer uit Gessur, anderen, dat er sedert zijne verzoening met David vier jaren verloopen waren. Maar juist omdat noch het een noch het ander bepaald gezegd wordt, kan de uitdrukking ‘na verloop van veertig jaren’ oorspronkelijk zijn en hier gelijk elders (Judic. III noot 19) beteekenen: na verloop van eenigen tijd.</note> zeide Absalom tot koning David: Ik zou willen gaan en mijne geloften, welke ik den Heer heb afgelegd, vervullen te Hebron<note n="2206">Zeker is de offerande, welke Absalom zegt den Heer te hebben beloofd, eene zoodanige (zie v. 8) als alleen in het heiligdom der ark te Gabaon, niet te Hebron of waar ook elders mocht worden opgedragen. Niettemin geven noch David noch de schrijver eenige verwondering of afkeuring te kennen over Absalom's verzoek om te Hebron te mogen gaan offeren. Sommige schriftverklaarders zien daarom in deze plaats een krachtig bewijs tegen de eenheid van eeredienst en heiligdom in het toenmalige Israël en vertalen het Hebr.: ‘.... en vervullen de belofte, welke ik gedaan heb aan Jahwe te Hebron’, d.w.z. aan den Hebronietischen Jahwe. Maar volgens v. 8 legde Absalom zijne belofte af, niet aan Jahwe te Hebron, maar aan Jahwe, zonder meer. Zoo te Hebron geen schrijffout is, kan men de plaats met een hedendaagsch schriftverklaarder in dien zin opvatten, dat Absalom feitelijk geen verlof vroeg, om naar Hebron te gaan offeren, maar enkel om te gaan offeren, en dat de schrijver hem zijn geheime beweegreden, om van het verkregen oorlof gebruik te maken, ten einde naar Hebron te gaan en daar zijn opstand te beginnen, in den mond legt. Ook elders in de Schrift ontmoet men zulk eene wijze van verhalen; zie b.v. Judic. XVI 26. Het verdient echter de voorkeur, zoo hier als v. 9 en 10 voor Hebron te lezen ‘Gabaon’. De verwisseling dier twee namen in het Hebr. schrift is zeer begrijpelijk en komt bij Flavius Josephus en elders feitelijk voor; ook treft men hier in één Hebr. handschrift den naam Gibeon aan. Uit het verder verhaal valt dan ook met vrij groote zekerheid te besluiten, dat het oproer uitbrak, niet te Hebron, maar te Gabaon (zie noot 7 en 10).</note>.</verse>
<verse osisID="2Sam.15.8"> Want uw dienaar heeft, toen hij in Gessur, in Syrië, toefde, een gelofte afgelegd, zeggende: Indien de Heer mij naar Jerusalem terugleidt, zal ik den Heer eene offerande opdragen.</verse> 
<verse osisID="2Sam.15.9"> En koning David zeide hem: Ga in vrede. En hij maakte zich op en ging naar Hebron.</verse>
<verse osisID="2Sam.15.10"> En Absalom had verspieders uitgezonden naar alle stammen van Israël, zeggende: Zoodra gij het geluid der bazuin hoort, moet gij zeggen: Absalom is koning geworden te Hebron<note n="2207">Blijkbaar hadden de samenzweerders te voren in het geheim meer maatregelen genomen dan in dit zeer korte verhaal vermeld wordt. Zoo hadden zij zeker in elke plaats medestanders weten te vinden. Aan dezen werd nu geboodschapt, dat zij op het vernemen van het signaal moesten roepen dat Absalom koning geworden was. Die tijding moest voorzeker nog meer indruk maken, wanneer de verheffing geschied was, niet te Hebron, de vroegere zetelstad van David, maar te Gabaon, bij het nationale heiligdom, waar ook Saül gehuldigd was.</note>.</verse>
<verse osisID="2Sam.15.11"> En met Absalom gingen uit Jerusalem tweehonderd mannen mede, genoodigden, die zonder erg en zonder van de zaak iets te weten medegingen<note n="2208">Zeker behoorden zij tot de voornaamste personen. Absalom nam hen mede om ze te gebruiken als gijzelaars ofwel opdat zij, te Gabaon voor zijne zaak gewonnen, een grooten invloed te zijner gunste zouden uitoefenen.</note>.</verse>
<verse osisID="2Sam.15.12"> Ook ontbood Absalom Achitophel, den Giloniet, David's raadsman, uit zijne stad Gilo. En terwijl hij de offeranden opdroeg, werd de samenzwering sterk en groeide het volk, dat tot Absalom samenstroomde, aan<note n="2209">De aanhef van dit vers, in den grondtekst bedorven, is in de Vulgaat althans wat den zin betreft juist; echter behoort terwijl hij de offerande opdroeg (d.i. liet opdragen door met hem heulende priesters) bij hetgeen voorafgaat en niet bij hetgeen volgt. De komst van Achitophel tijdens de offerande verschijnt als de oorzaak, waarom volgens de tweede helft van het vers de samenzwering zich sterk uitbreidde. Zonder twijfel was Achitophel, die blijkens v. 31-34 de ziel van den opstand was, te voren met Absalom overeengekomen, dat hij op het eerste bericht te Gabaon zou komen. Door zijn zoon Eliam (zie XXIII 34) was hij de grootvader van Bethsabeë, de vrouw van Urias (XI 3). Men vermoedt dat hij, wetende hoe David in haar bezit was gekomen, zich wilde wreken over de vermoording van Urias en daarom tot Absalom overging. Zijne woonplaats Gilo (zie Jos. XV 51) is vermoedelijk het tegenwoordige Bet-sjala, noordwestelijk van Bethlehem.</note>.</verse>
<verse osisID="2Sam.15.13"> Toen kwam een bode tot David, zeggende: Met hart en ziel gaat gansch Israël Absalom na.</verse>
<verse osisID="2Sam.15.14"> En David zeide tot zijne dienaren, die bij hem te Jerusalem waren: Op! laat ons vluchten; anders zullen wij niet aan Absalom ontkomen. Weg in aller ijl! anders komt hij en overvalt hij ons en brengt het onheil over ons en slaat de stad met de scherpte des zwaards<note n="2210">David's overhaaste vlucht van Jerusalem schijnt ten volle begrijpelijk, zoo het oproer uitbrak in het nabij gelegen Gabaon, maar zoo goed als onverklaarbaar, zoo dit te Hebron geschiedde.</note>.</verse>
<verse osisID="2Sam.15.15"> En de dienaren des konings zeiden tot hem: Al wat onze heer en koning gebiedt zullen wij, uwe dienaren, gaarne ten uitvoer brengen.</verse>
<verse osisID="2Sam.15.16"> Zoo ging de koning en zijn gansche huis te voet op weg, maar de koning liet tien bijvrouwen achter, om het paleis te bewaken.</verse>
<verse osisID="2Sam.15.17"> De koning ging dan met geheel Israël te voet op weg, en hij maakte halt op grooten afstand van het paleis<note n="2211">Hebr.: ‘Beth ham-Merhak’, wat een ons onbekende of verschreven plaatsnaam schijnt. De Septuag. heeft: ‘bij het verre huis’. Mogelijk luidde het Hebr. oorspronkelijk: ‘bat-temarim’, d.i. bij de palmen, of iets dergelijks (vgl. Exod. XV 27). De koning maakt daar halt om zijne volgelingen te monsteren.</note>.</verse>
<verse osisID="2Sam.15.18"> En al zijne dienaren trokken aan hem voorbij en de scharen Cerethers en Phelethers en al de Getheërs, geduchte krijgslieden, zeshonderd man, die hem als voetgangers van Geth uit gevolgd waren, rukten voor den koning op<note n="2212">Bij de oude lijfwacht (de Cerethers en Phelethers, zie VIII noot 18) waren eerst onlangs nog Getheërs gekomen onder leiding van Ethaï, dien de koning in het volgende vers aanspreekt.</note>.</verse>
<verse osisID="2Sam.15.19"> En de koning zeide tot Ethaï, den Getheër: Waarom gaat gij met ons mede? Keer terug en blijf bij den koning, want gij zijt een vreemdeling en hebt uw eigen woonplaats verlaten<note n="2213">Bij den koning, te weten Absalom, die spoedig meester zal zijn van de hoofdstad. Het woord is een uiting van David's groote moedeloosheid. Ethaï kan als vreemdeling in Israël niet het voorwerp worden van Absalom's wraak, en, daar hij zijn land verlaten heeft en bezwaarlijk daarheen kan terugkeeren, handelt hij wijs door in den dienst van den nieuwen koning te treden.</note>.</verse>
<verse osisID="2Sam.15.20"> Gisteren kwaamt gij, en heden ziet gij u gedwongen met ons heen te gaan? Ik zal wel gaan waarheen mijn weg mij zal leiden. Keer terug en laat uwe broeders met u terugkeeren, en de Heer zal u barmhartigheid en trouw betoonen, omdat gij u dienstwillig en getrouw betoond hebt.</verse> 
<verse osisID="2Sam.15.21"> Maar Ethaï antwoordde den koning, zeggende: Zoo waar de Heer leeft en zoo waar mijn heer en koning leeft: Waar gij ook, mijn heer en koning, zijt, hetzij ten doode, hetzij ten leven, daar zal uw dienaar zijn.</verse>
<verse osisID="2Sam.15.22"> Toen zeide David tot Ethaï: Welaan dan, trek voorbij! En Ethaï, de Getheër, trok voorbij, alsmede al de mannen, die met hem waren, en de overige menigte.</verse>
<verse osisID="2Sam.15.23"> En allen weenden luidkeels, en het gansche volk trok voorbij; toen ging de koning over de beek Cedron<note n="2214">Gelijk later zijn groote Nazaat in den nacht, waarin hij door zijn leerling verraden werd.</note>, en het gansche volk sloeg den weg in, die naar de woestijn leidt<note n="2215">Naar de Jordaanvlakte bij Jericho.</note>.</verse>
<verse osisID="2Sam.15.24"> Maar ook Sadoc, de priester, kwam en al de Levieten met hem, die de verbondsark Gods droegen, en zij zetten de ark Gods neder; en Abiathar ging op, totdat al het volk voorbij was, dat de stad verlaten had<note n="2216">Blijkbaar is dit vers niet ongerept. De woorden en Abiathar ging op, onduidelijk op zich zelf, scheiden op ongeschikte wijze twee bijeenhoorende volzinnen van elkander. Naar de Septuag. te oordeelen werden zij verschoven en verschreven en luidde de plaats oorspronkelijk: ‘En ziet, daar was Sadoc en al de Levieten met hem, die de verbondsark Gods gehaald hadden van Abiathar en bleven staan, totdat het volk zijn uittocht uit de stad beëindigd had’. Als priester bij den tabernakel des Heeren op de hoogte van Gabaon (zie I Par. XVI 39 en II Reg. VI noot 14) was Sadoc het hoofd der priesterschap. Ziende wat er te Gabaon geschiedde, was hij naar Jerusalem gesneld en had met al de Levieten de ark weggehaald van Abiathar, onder wiens hoede zij daar stond, blijkbaar, om te verhoeden dat Absalom haar voor zijn oproer zou misbruiken, en om haar, zoo de oproerling meester werd van Jerusalem, te vervoeren naar de plaats, waar David, haar aangewezen beschermer, zich zou vestigen (zie v. 25). In den opstand tegen den door God gestelden koning zag de hoogepriester niet zonder reden een aanslag tegen den godsdienst van Israël en zijne priesters. Zoo kan ook deze plaats geenszins dienen ten bewijze, dat men de ark placht mede te nemen in den krijg.</note>.</verse>
<verse osisID="2Sam.15.25"> Maar de koning zeide tot Sadoc<note n="2217">Hem als eersten hoogepriester spreekt David alleen aan.</note>: Breng de ark Gods naar de stad terug; vind ik gunst in de oogen des Heeren, dan zal Hij mij terugleiden en mij haar en haren tabernakel doen wederzien.</verse>
<verse osisID="2Sam.15.26"> Maar zegt Hij mij: Gij mis- haagt, dan ben ik bereid. Hij moge doen wat goed is in zijn oog<note n="2218">Door ootmoedige berusting in de beschikking des Heeren openbaart hier David zijne oprechte boetvaardigheid.</note>.</verse>
<verse osisID="2Sam.15.27"> Voorts zeide de koning tot den priester Sadoc: Keer, o ziener, in vrede naar de stad terug! En uw beider zonen, Achimaäs, uw zoon, en Jonathas, de zoon van Abiathar, mogen bij u blijven<note n="2219">Naar den verbeterden grondtekst: ‘En de koning zeide tot den hoofdpriester (“hak-koheen ha-rosj” voor hak-koheen ha-roëh’; vgl. IV Reg. XXV 18; Jer. LII 24; nooit werdt de hoogepriester ‘de ziener’ genoemd): keer gij in vrede terug en uw beider zonen... van Abiathar met u’. Blijkbaar waren ook de zoon van Sadoc en Abiathar met zijn zoon bij de ark. Maar David richt het woord alleen tot den hoofdpriester.</note>.</verse>
<verse osisID="2Sam.15.28"> Zie, ik zal mij schuil houden in de velden der woestijn<note n="2220">Naar eene lezing van het Hebr.: ‘bij de veren (over den Jordaan) van de woestijn’, te weten bij Jericho.</note>, totdat een woord van ulieden mij aanwijzing komt geven.</verse>
<verse osisID="2Sam.15.29"> Sadoc en Abiathar brachten dan de ark Gods naar Jerusalem terug en bleven aldaar<note n="2221">De grondtekst heeft niet brachten, maar ‘bracht’, en niet zij bleven, maar ‘zij (de ark) bleef’. Sadoc, die de ark had afgehaald, bracht haar ook terug; en Abiathar is naar allen schijn een toevoegsel van later hand.</note>.</verse>
<verse osisID="2Sam.15.30"> David besteeg nu den Olijvenpas, al weenend ging hij de hoogte op en schreed voort, de voeten ontbloot en het hoofd omsluierd; maar ook al het volk, dat bij hem was, ging met omsluierd hoofd weenend de hoogte op.</verse>
<verse osisID="2Sam.15.31"> Toen berichtte men aan David dat ook Achitophel in de samenzwering met Absalom was. En David zeide: Maak, bid ik u, o Heer, Achitophel's raad te schande<note n="2222">Door het verraad van Achitophel gevoelde zich David bijzonder diep gegriefd; ook vreesde hij van hem het ergste. Vandaar deze wensch. Vele schriftverklaarders doen Ps. LIV 13-15 op deze gebeurtenis slaan.</note>.</verse>
<verse osisID="2Sam.15.32"> Toen nu David den top van den berg bereikte, waar hij den Heer wille aanbidden<note n="2223">Naar het Hebr.: ‘waar men pleegt God te aanbidden’. Van daaruit zag men boven op den tempel, waar de rookwolken van het offervuur opwalmden (vgl. Marc. XIII 3).</note>, zie, daar kwam hem Chusaï, de Arachiet<note n="2224">D.i. van Archi, plaatsje op de grens van Ephraïm en Benjamin; zie Jos. XVI 2.</note>, te gemoet, met gescheurd kleed en het hoofd vol stof.</verse>
<verse osisID="2Sam.15.33"> En David zeide tot hem: Indien gij met mij medegaat, zult gij mij tot last zijn;</verse> 
<verse osisID="2Sam.15.34"> keert gij daarentegen naar de stad terug en zegt gij tot Absalom: Uw dienaar, o koning, ben ik; gelijk ik de dienaar uws vaders was, zoo zal ik uw dienaar zijn, dan zult gij den raad van Achitophel verijdelen.</verse>
<verse osisID="2Sam.15.35"> Gij hebt ook de priesters Sadoc en Abiathar tot uw dienst. Al wat gij uit het huis des konings hoort, moet gij aan de priesters Sadoc en Abiathar mededeelen.</verse>
<verse osisID="2Sam.15.36"> Zij hebben ook hunne beide zonen bij zich: Achimaäs, den zoon van Sadoc, en Jonathas, den zoon van Abiathar; zoo kunt gijlieden mij door hen alles doen weten wat gij verneemt.</verse>
<verse osisID="2Sam.15.37"> Toen dan Chusaï, David's vriend, in de stad kwam, hield ook Absalom zijn intocht in Jerusalem.</verse>
</chapter>
<chapter osisID="2Sam.16">
<title>Hoofdstuk XVI.</title>
<p>Siba komt David met ververschingen te gemoet en spreekt kwaad van zijn meester Miphiboseth. De koning geeft hem diens bezittingen (v. 1-4). Door Semeï met smaad overladen gedoogt David niet dat men zijn beleediger straffe (v. 5-13). Te Jerusalem gekomen laat Absalom zich door Chusaï overtuigen dat hij zijn aanhanger geworden is (v. 14-19). Op raad van Achitophel onteert Absalom in het openbaar de achtergebleven bijvrouwen zijns vaders (v. 20-23).</p>
<verse osisID="2Sam.16.1"> Toen nu David een eind weegs over den top van den berg heen was, kwam hem Siba, Miphiboseth's knecht, te gemoet met twee ezels, die beladen waren met tweehonderd brooden en honderd rozijnkoeken en honderd vijgenkoeken en een zak wijn<note n="2225">Voor met twee ezels vermoedelijk naar verbeterden grondtekst te lezen: ‘en met hem ezels’. Op slechts twee ezels konden al de hier genoemde levensmiddelen niet worden geladen en de leden van het koninklijk huis (v. 2) niet rijden. Rozijnkoeken, zie I Reg. XXV noot 9. Vijgenkoeken; het daarvoor gebezigde Hebr. woord moet blijkens Amos VIII 1 ‘zomervruchten’ beteekenen, vermoedelijk versche vijgen.</note>.</verse>
<verse osisID="2Sam.16.2"> En de koning zeide tot Siba: Waarvoor moet dit dienen? En Siba antwoordde: De ezels voor 's konings huis om op te rijden, de brooden en vijgen voor uwe dienstknechten om ze te eten, en de wijn om te drinken, zoo iemand in de woestijn mocht bezwijken.</verse>
<verse osisID="2Sam.16.3"> En de koning zeide: Waar is de zoon uws meesters? En Siba antwoordde den koning: Die bleef te Jerusalem, zeggende: Nu zal het huis Israël mij het koninkrijk mijns vaders teruggeven<note n="2226">De kreupele zoon van Saül kon bezwaarlijk zulk eene hoop koesteren. Zelf verontschuldigt hij XIX 26-28 zijn wegblijven op voldoende wijze. Zeker was Siba's beschuldiging laster.</note>.</verse>
<verse osisID="2Sam.16.4"> Hierop zeide de koning tot Siba: Al wat aan Miphiboseth behoorde zij het uwe<note n="2227">Op het oogenblik schenkt David, door Absalom's afval ontmoedigd, aan Siba geloof en beloont hem zoo voor zijne gewaande trouw als voor de gaven, welke zoo goed te pas komen.</note>. Toen zeide Siba: Moge ik gunst vinden vóór u, mijn heer en koning.</verse>
<verse osisID="2Sam.16.5"> Daarna bereikte koning David Bahurim<note n="2228">Zie III 16,</note>, en zie, er kwam uit die plaats een man van het geslacht van Saül's huis naar buiten, met name Semeï, de zoon van Gera<note n="2229">Een Benjaminietische naam, zie Gen. XLVI 21 en Judic. III 15.</note> en naar buiten gekomen braakte hij al voortgaande verwenschingen uit</verse>
<verse osisID="2Sam.16.6"> en wierp met steenen naar David en naar al de dienaren van koning David, terwijl het gansche volk en al de krijgsmannen ter rechter en ter linker zijde des konings gingen.</verse>
<verse osisID="2Sam.16.7"> En alzoo sprak Semeï, toen hij den koning vloekte: Ga heen, ga heen, gij man des bloeds en man van Belial<note n="2230">Zie Deut. XIII noot 8.</note>!</verse>
<verse osisID="2Sam.16.8"> De Heer vergold u al het bloed van het huis Saül; omdat gij de heerschappij bemachtigd hebt in zijne plaats, heeft ook de Heer de heerschappij gegeven in de hand van uwen zoon Absalom. En zie, uwe rampen drukken op u, want gij zijt een man des bloeds<note n="2231">De hier door Semeï tegen David uitgebrachte beschuldiging kan bezwaarlijk op iets anders slaan dan op de uitlevering der zeven nakomelingen van Saül aan de Gabaonieten, welke XXI 1-14, in het niet van den eersten schrijver afkomstige aanhangsel van het geschiedwerk, verhaald wordt en zeker viel (zie de aanteekeningen op bedoeld verhaal) in het begin van David's regeering. Uit de zinspeling van Semeï op die gebeurtenis heeft men geen recht om te besluiten dat het verhaal daar van voorheen deel uitmaakte van het oorspronkelijke geschrift en daar stond vóór hoofdstuk IX. De zeker lang voortlevende herinnering aan den tragischen ondergang van Saül's huis maakte voor den Israëlietischen lezer Semeï's beschuldiging voldoende begrijpelijk. Aangezien David intusschen de kleinkinderen van Saül niet vrijwillig, maar door de gebeurtenissen gedwongen uitleverde, was die beschuldiging geheel ongegrond.</note>.</verse> 
<verse osisID="2Sam.16.9"> Toen zeide Abisaï, de zoon van Sarvia, tot den koning: Waarom vloekt die doode hond<note n="2232">Vgl. IX 8.</note> mijnen heer en koning? Laat mij gaan<note n="2233">Hebr.: ‘laat mij overgaan’, te weten over den pas, welke Semeï van David en zijn gevolg scheidde.</note> en hem het hoofd afslaan!</verse>
<verse osisID="2Sam.16.10"> Maar de koning zeide: Wat heb ik met ulieden, zonen van Sarvia<note n="2234">D.w.z. Is dit eene zaak tusschen ulieden (Abisaï en Joab) en mij?</note>? Laat hem begaan, hij moge vloeken. Want God heeft hem gelast, David te vloeken<note n="2235">Volgens den H. Augustinus beteekent dit, dat Semeï met Gods toelating lucht gaf aan de boosheid zijns harten, opdat David's ootmoed thans zoude worden beproefd en later beloond. Uit het gedrag van David trekt de H. Bernardus de les, dat het weinig zeggen wil zich te onderwerpen, wanneer God zelf den mensch vernedert, zoo men ook niet dezelfde gelatenheid betoont, als God ons vernedert door een ander.</note>. En wie is er die durft zeggen, waarom hij aldus doet?</verse>
<verse osisID="2Sam.16.11"> Voorts zeide de koning tot Abisaï en al zijne dienaren: Zie, mijn zoon, die uit mijn lendenen is voortgekomen, staat mij naar het leven: hoeveel te eer nu die zoon van Jemini<note n="2236">Die Benjaminiet. Vgl. I Sam. IX noot 5.</note>? Laat hem begaan, opdat hij vloeke volgens het bevel des Heeren.</verse>
<verse osisID="2Sam.16.12"> Wie weet, of niet de Heer neerziet op mijne ellende en de Heer mij niet met voorspoed de verwensching van dezen dag vergeldt?</verse>
<verse osisID="2Sam.16.13"> Zoo ging David langs den weg en zijne tochtgenooten met hem. Maar Semeï liep op de helling van den berg ter zijde nevens hem, vloekend en met steenen naar hem werpend en het stof doende opdwarrelen.</verse>
<verse osisID="2Sam.16.14"> Hierop kwam de koning en het gansche volk met hem afgemat aan<note n="2237">Zeker viel hier een plaatsnaam uit, tenzij in het voor afgemat gebruikte Hebreeuwsche woord ‘ʽajeephim’ een plaatsnaam schuile. Naar eene lezing der Septuag. zal dit verschreven zijn uit ‘ha-Jardeenah’ (vgl. Judic. VIII 4), d.i. aan den Jordaan; want alvorens David den Jordaan oversteekt (XVII 22), lezen wij van geen verder trekken.</note>, en zij verkwikten zich aldaar.</verse> 
<verse osisID="2Sam.16.15"> Intusschen trokken Absalom en al zijn volk<note n="2238">Hij schijnt dus tal van aanhangers te hebben gevonden; zie ook v. 18.</note> Jerusalem binnen, en ook Achitophel was bij hem.</verse>
<verse osisID="2Sam.16.16"> Toen nu Chusaï, de Arachiet, David's vriend, bij Absalom kwam, zeide hij tot hem: Wees gegroet, koning, wees gegroet, koning!</verse>
<verse osisID="2Sam.16.17"> Maar Absalom zeide tot hem: Is dat uwe dankbaarheid jegens uw vriend? Waarom zijt gij niet met uw vriend gegaan?</verse>
<verse osisID="2Sam.16.18"> En Chusaï antwoordde Absalom: Neen, want ik kies partij voor hem, dien de Heer en dit gansche volk en geheel Israël hebben verkozen, en bij hem wil ik blijven.</verse>
<verse osisID="2Sam.16.19"> Maar laat mij nog dit bijvoegen: Wien ga ik dienen? Den zoon des konings toch? Gelijk ik uw vader gehoorzaamd heb, zoo zal ik ook u gehoorzamen.</verse>
<verse osisID="2Sam.16.20"> Hierop zeide Absalom tot Achitophel: Beraadslaagt met elkander, wat ons te doen staat.</verse>
<verse osisID="2Sam.16.21"> En Achitophel zeide tot Absalom: Ga in tot de bijvrouwen uws vaders, welke hij ter bewaking van het paleis achterliet, opdat, als gansch Israël verneemt, hoe gij uwen vader onteerd hebt, hunne handen zich sterken voor u<note n="2239">Men merke op dat het juist Achitophel is, de in de eer zijns huizes door David gekrenkte, die dezen smadelijken raad geeft. Met dien door wraakzucht ingegeven raad beoogt hij een dubbel doel: de breuk tusschen David en Absalom onherstelbaar te maken en laatstgenoemde in het oog van Israël als opvolger van David te doen verschijnen.</note>.</verse>
<verse osisID="2Sam.16.22"> Men sloeg daarom eene tent op voor Absalom op het dak, en hij ging ten aanschouwen van gansch Israël in tot de bijvrouwen zijns vaders<note n="2240">Zoo werd de godspraak van XII 11-12 letterlijk en op schrikbarende wijze vervuld. Op het dak van het koninklijk paleis (waar 's konings zonde een begin nam), dus onder het oog der zon en ten aanschouwen van gansch Israël onteert David's eigen zoon diens bijvrouwen.</note>.</verse>
<verse osisID="2Sam.16.23"> De raad nu, dien Achitophel gaf, gold in die dagen zooveel alsof men een godspraak vroeg; zooveel gold elke raad van Achitophel, zoowel toen hij bij David, als toen hij bij Absalom was.</verse>
</chapter>
<chapter osisID="2Sam.17"> 
<title>Hoofdstuk XVII.</title>
<p>Achitophel raadt Absalom David terstond te overvallen, maar Chusaï's voorstel, om eerst gansch Israël op de been te brengen, vindt de goedkeuring van Absalom (v. 1-14). Chusaï laat door Jonathas en Achimaäs David raden haastig den Jordaan over te steken, wat deze doet (v. 15-23). Achitophel pleegt zelfmoord. David komt in de Legerstad; maar ook Absalom met zijn veldheer Amasa gaan over den Jordaan (v. 23-26) Geschenken, door vrienden van David aan dezen gebracht (v. 27-29).</p>
<verse osisID="2Sam.17.1"> Achitophel zeide nu tot Absalom: Laat mij twaalf duizend man uitzoeken en mij opmaken en David van nacht vervolgen.</verse>
<verse osisID="2Sam.17.2"> En ik zal hem overvallen (want hij is afgemat en laat de handen zinken) en hem verslaan, en als dan al het volk, dat bij hem is, de vlucht neemt, dan zal ik den in den steek gelaten koning verslaan<note n="2241">Achitophel's plan was zonder twijfel goed. Bij den toestand, waarin zich David's manschappen bevonden, was te voorzien, dat zij bij overrompeling lichtelijk uiteen zouden stuiven.</note>.</verse>
<verse osisID="2Sam.17.3"> Zoo breng ik het gansche volk terug, alsof er één man terugkeert<note n="2242">Naar de Septuag.: ‘Gelijk de bruid terugkeert tot haar bruidegom’. De tegenwoordige grondtekst, door de Vulgaat meer verklaard dan vertaald, is onduidelijk en blijkbaar bedorven.</note>; op éénen man toch hebt gij het afgezien, en het gansche volk zal in vrede zijn<note n="2243">Absalom vleiend doet Achitophel het voorkomen alsof het David is, die den vrede verstoort.</note>.</verse>
<verse osisID="2Sam.17.4"> En zijn woord vond goedkeuring bij Absalom en bij al de oudsten van Israël.</verse>
<verse osisID="2Sam.17.5"> Maar Absalom zeide: Roept Chusaï, den Arachiet, en laat ons hooren wat ook die te zeggen heeft.</verse>
<verse osisID="2Sam.17.6"> En toen Chusaï bij Absalom gekomen was, zeide Absalom tot hem: Zoo en zoo heeft Achitophel gesproken. Zullen wij het doen of niet? Wat raad geeft gij?</verse>
<verse osisID="2Sam.17.7"> En Chusaï zeide tot Absalom: Niet goed is de raad, dien Achitophel ditmaal gegeven heeft.</verse>
<verse osisID="2Sam.17.8"> En Chusaï ging voort: Gij weet zelf dat uw vader en de mannen, die hem volgen, dappere helden zijn en verbitterd van gemoed, gelijk eene berin in het woud, welke van hare jongen beroofd woedend is. Buitendien is uw vader ook krijgsman, en hij zal niet bij het volk blijven<note n="2244">D.i. als ervaren krijgsman zal hij, om niet te worden overrompeld, zich gedurende de rust afscheiden van zijne manschappen. Naar den grondtekst schijnt evenwel de zin: ‘hij zal met het krijgsvolk geen nachtrust houden’.</note>.</verse>
<verse osisID="2Sam.17.9"> Hij houdt zich nu wis verscholen in eene grot of in eene of andere plaats, waar het hem belieft. En als er slechts de een of ander valt in het begin, dan zal al wie maar hooren wil het hooren en zeggen: Het volk, dat Absalom volgde, heeft eene nederlaag geleden.</verse>
<verse osisID="2Sam.17.10"> En dan zal zelfs de dapperste, die het hart heeft als van een leeuw, van vrees versagen; want het gansche volk Israël weet dat uw vader een held is en allen, die hem volgen, dapper zijn.</verse>
<verse osisID="2Sam.17.11"> Veeleer schijnt mij dit een goede raad te zijn: Laat gansch Israël, van Dan tot Bersabeë, ontelbaar als het zand aan de zee, tot u verzameld worden, en wees gij in hun midden<note n="2245">Deze voorstelling van den vorst te midden van een groot leger moest verleidelijk werken op Absalom's verbeelding.</note>.</verse>
<verse osisID="2Sam.17.12"> Dan overvallen wij hem op welke plaats ook, waar hij wordt aangetroffen, en strijken op hem neder, gelijk de dauw op de aarde pleegt te vallen, en laten van de mannen, die bij hem zijn, geen enkelen over.</verse>
<verse osisID="2Sam.17.13"> En mocht hij de wijk nemen in eene stad, dan zal gansch Israël kabels slaan om die stad en zullen wij haar sleepen naar de beek, zoodat er zelfs geen steentje meer van haar te vinden is<note n="2246">Ook deze pralerij moest de ijdelheid van Absalom prikkelen.</note>.</verse>
<verse osisID="2Sam.17.14"> Toen zeiden Absalom en al de mannen van Israël: Beter is de raad van Chusaï, den Arachiet, dan de raad van Achitophel. Door beschikking des Heeren werd aldus de goede raad van Achitophel verijdeld, omdat de Heer onheil wilde brengen over Absalom.</verse>
<verse osisID="2Sam.17.15"> Hierop zeide Chusaï tot de priesters Sadoc en Abiathar: Zoo en zoo heeft Achitophel Absalom en de oudsten van Israël geraden, maar zoo en zoo heb ik geraden.</verse>
<verse osisID="2Sam.17.16"> Zendt derhalve nu in aller ijl en boodschapt David, zeggende: Blijf dezen nacht niet in de woestijnvlakte<note n="2247">Naar het Hebr.: ‘bij de veren der woestijn’. De Vulgaat vertaalt wat de Septuag. beschouwt als eigennaam: ‘te Araboth der woestijn’.</note>, maar steek zonder verwijl over, opdat de koning en al het volk, dat bij hem is, niet in de pan gehakt worden.</verse>
<verse osisID="2Sam.17.17"> Jonathas en Achimaäs nu stonden bij de bron Rogel<note n="2248">Vgl. Jos. XV 7 en XVIII 16. Men vereenzelvigt deze bron met den tegenwoordigen Put van Job, zuidoostelijk van Jerusalem aan de vereeniging der valleien Cedron en Hinnon. Vermoedelijk verdween de bron en maakte men daar later een put.</note>. Eene dienstmaagd ging daarheen en gaf hun bericht<note n="2249">Volgens den oorspronkelijken tekst ging zij herhaaldelijk daarheen om tijding over te brengen. Zonder achterdocht te wekken kon eene dienstmaagd naar de bron gaan als om water te putten.</note>. En zij begaven zich op weg om koning David de tijding te brengen; want zij mochten niet gezien worden noch de stad ingaan.</verse>
<verse osisID="2Sam.17.18"> Doch een knaap zag hen en deelde het aan Absalom mede. Maar zij verhaastten hun stap en gingen het huis in van een man te Bahurim<note n="2250">Zie III noot 12.</note>, die in zijn hof een put had. En daarin daalden zij af.</verse>
<verse osisID="2Sam.17.19"> En de vrouw nam een deken en legde die over de opening van den put als om gerstekorrels te drogen<note n="2251">Naar het Hebr.: ‘en strooide er gerstekorrels op’, als om ze te drogen.</note>. En zoo bleef de zaak geheim.</verse>
<verse osisID="2Sam.17.20"> Toen nu de dienaren van Absalom in het huis kwamen, zeiden zij tot de vrouw: Waar zijn Achimaäs en Jonathas? En de vrouw gaf hun ten antwoord: Die gingen met spoed hier voorbij na een teug water genomen te hebben. Zij nu gingen zoeken, maar toen zij hen niet vonden, keerden zij naar Jerusalem terug.</verse>
<verse osisID="2Sam.17.21"> Nadat dezen heengegaan waren, klommen zij uit den put en begaven zich op weg en brachten aan koning David bericht en zeiden: Maakt u op en steekt ijlings de rivier over; want dien en dien raad heeft Achitophel ulieden ten verderve gegeven.</verse> 
<verse osisID="2Sam.17.22"> Toen maakte David zich op en al het volk, dat bij hem was, en zij staken den Jordaan over. En toen de morgen aanbrak, was er geen enkele meer, die niet den Jordaan overgestoken was.</verse>
<verse osisID="2Sam.17.23"> En Achitophel, ziende dat zijn raad niet was uitgevoerd, zadelde zijn ezel en maakte zich op en reed huiswaarts en naar zijne stad. En hij regelde zijne zaken en hing zich op en stierf<note n="2252">Overtuigd, dat het opvolgen van Chusaï's raad de onderneming zou doen mislukken, voorzag hij wat hem wachtte.</note>. En hij werd begraven in het graf zijns vaders.</verse>
<verse osisID="2Sam.17.24"> David nu kwam in de Legerstad<note n="2253">Hebr.: ‘te Mahanaïm’, evenzoo in v. 27. Vgl. de noot op II 8.</note>, toen Absalom den Jordaan overstak, hij en al de mannen van Israël met hem.</verse>
<verse osisID="2Sam.17.25"> En in de plaats van Joab had Absalom Amasa tot bevelhebber van het leger aangesteld. Amasa nu was de zoon van een man, die Jethra heette, van Jesrahel<note n="2254">Naar den tegenwoordigen grondtekst: ‘wiens naam was Jethra, de Israëliet’. Van een in Israël wonend Israëliet is het overbodig te zeggen, dat hij Israëliet was. Maar bij een in Israël wonend vreemdeling is de vermelding van zijn geboorteland gerechtvaardigd. Zoo heet Urias steeds ‘de Hetheër’. Jethra wordt dan ook I Par. II 17 in grondtekst en vertalingen een ‘Ismaëliet’ genoemd, gelijk ook op onze plaats in sommige Grieksche handschriften. Die lezing schijnt dus oorspronkelijk. Aanstoot nemend aan het uit Ismaëliet verschrevene en overbodige Israëliet zal men dit veranderd hebben in het daarop zeer gelijkende ‘Jesraëliet’.</note>, die ingegaan was tot Abigaïl, dochter van Naäs, zuster van Sarvia, die de moeder van Joab was<note n="2255">De uitdrukking die ingegaan was tot, welker grondbeteekenis slaat op het eerste betreden der bruidskamer door den bruidegom, duidt geenszins steeds een ongeoorloofde gemeenschap aan, maar wordt Gen. XVI 2, XXX 3; Deut. XXII 14 en elders ook voor de wettige huwelijksgemeenschap gebezigd, naar het schijnt, vooral van de huwelijksgemeenschap tusschen Israëlieten en uitheemschen. Het hier bedoelde huwelijk was gewis een ‘sadîkahuwelijk’ (zie Judic. VIII noot 36), door hetwelk de vrouw ondanks het huwen met een vreemdeling toch met haar kinderen deel bleef uitmaken van haar eigen stam of volk. Abigaïl, dochter van Naäs, zuster van Sarvia, die de moeder was van Joab. Voor Naäs leest men in sommige Grieksche handschriften ‘Jesse’, geheel overeenkomstig I Par. II 13 (grondtekst en vertalingen), en zeker terecht. Gelijk David den zoon zijner zuster Sarvia, Joab, tot veldheer had, zoo koos Absalom, wiens moeder eene uitheemsche was, een zoon van David's andere, met een Ismaëliet gehuwde zuster Abigaïl tot legeroverste. En gelijk David en Sarvia was ook Abigaïl een kind van Jesse. Door hier Amasa's verwantschap met Joab te vermelden bereidt de schrijver de latere gebeurtenissen voor.</note>.</verse>
<verse osisID="2Sam.17.26"> Zoo legerde zich Israël met Absalom in het land Galaäd.</verse> 
<verse osisID="2Sam.17.27"> Toen nu David gekomen was in de Legerstad, brachten Sobi, de zoon van Naäs, uit Rabbath van de kinderen van Ammon, en Machir, de zoon van Ammihel van Lodabar, en Berzellaï, de Galaädiet van Rogelim<note n="2256">Sobi uit Rabbath van de kinderen van Ammon was wellicht door David tot onderkoning over de Ammonieten aangesteld. Machir..... van Lodobar, zie IX 4 en 5. Berzellaï.... van Rogelim was blijkens XIX 31-40 bijzonder aan David verknocht. Zijn woonplaats wordt elders niet genoemd.</note>,</verse>
<verse osisID="2Sam.17.28"> hem bedden en spreien en aarden vaatwerk en koren en gerst en meel en geroosterde gerst en boonen en linzen en geroosterde erwten</verse>
<verse osisID="2Sam.17.29"> en honing en boter, schapen en vette kalveren, en gaven het aan David en aan het volk, dat bij hem was, ten eten. Want zij dachten dat het volk in de woestijn van honger en dorst zou zijn uitgeput.</verse>
</chapter>
<chapter osisID="2Sam.18">
<title>Hoofdstuk XVIII.</title>
<p>Na zijn leger gemonsterd en ingedeeld te hebben ziet David af van zijn voornemen om zelf ten strijde te trekken en gebiedt Absalom te sparen (v. 1-5). Absalom's leger wordt geslagen; hij zelf wordt, hangende aan een boom, door Joab gedood, waarop deze den aftocht laat blazen en het lijk van Absalom onder steenen bedolven wordt. Diens gedenkzuil (v. 6-19). David ontvangt de tijding van hetgeen geschied is. Zijn rouwklacht over Absalom (v. 19-33).</p>
<verse osisID="2Sam.18.1"> Nadat nu David zijn volk gemonsterd had, stelde hij over hen oversten van duizend en van honderd aan</verse>
<verse osisID="2Sam.18.2"> en gaf een derde van het volk onder het bevelhebberschap van Joab en een derde onder het bevelhebberschap van Abisaï, den zoon van Sarvia, Joab's broeder, en een derde onder het bevelhebberschap van Ethaï, die van Geth afkomstig, was. Toen zeide de koning tot het volk: Ook ik zelf zal met u uittrekken<note n="2257">Blijkbaar hoopt hij dat men het hem ontraden zal, gelijk ook geschiedde.</note>.</verse>
<verse osisID="2Sam.18.3"> Maar het volk antwoordde: Gij zult niet uittrekken. Want al nemen wij de vlucht, men zal op ons niet bijzonder acht slaan, en al sneuvelt van ons de helft, men zal er niet om geven; want gij alleen wordt voor tien duizend gerekend; het is daarom beter, dat gij in de stad blijft om ons te dekken<note n="2258">Er bleven dus nog troepen te Mahanaïm achter.</note>.</verse>
<verse osisID="2Sam.18.4"> Hierop antwoordde hun de koning: Hetgeen u goed schijnt zal ik doen. De koning ging dus aan de poort staan, en het volk trok in zijne afdeelingen van honderden en duizenden uit.</verse>
<verse osisID="2Sam.18.5"> En de koning gaf aan Joab en Abisaï en Ethaï last, zeggende: Spaart mij den jongeling Absalom<note n="2259">Naar het Hebr.: ‘Zachtkens toch met het jonge mensch, met Absalom’. Zoo spreekt het vergoelijkende vaderhart.</note>. En het gansche volk hoorde hoe de koning aan al de legeroversten dezen last gaf ten aanzien van Absalom.</verse>
<verse osisID="2Sam.18.6"> Zoo trok het volk uit te velde tegen Israël, en het kwam in het bergwoud Ephraïm<note n="2260">Met Ephraïm kan, gelijk uit het geheele verhaal blijkt, niet het stamgebied van dien naam bedoeld zijn, maar enkel eene streek in het Overjordaansche niet ver van Mahanaïm. Het is wel mogelijk, dat die plaats zoo heette, evenzeer, dat de naam verschreven werd. De Luciaansche tekst heeft ‘Mahanaïm’. Door bergwoud (Hebr.: ‘jaʽar’) hebben wij geen woud te verstaan als onze wouden zijn, maar een woest en steenachtig bergland, waar hier en daar ook hoogere boomen of boomgroepen zich verhieven. Een in wilde vlucht over zoodanig veld wegstormend leger moest noodzakelijk zware verliezen lijden.</note> tot een treffen.</verse>
<verse osisID="2Sam.18.7"> En daar werd het krijgsvolk van Israël door David's leger geslagen, en er had dien dag eene groote slachting plaats, van twintig duizend man.</verse>
<verse osisID="2Sam.18.8"> En de strijd breidde zich aldaar uit over de geheele streek, en veel talrijker waren zij, welke het bergwoud deed omkomen van het volk, dan welke het zwaard op dien dag verdelgde.</verse>
<verse osisID="2Sam.18.9"> Het geschiedde nu, dat Absalom, op een muildier gezeten, stiet op de dienaren van David, en toen het muildier onder een dichten en zwaren eik kwam, raakte zijn hoofd vast in den eik, en terwijl hij tusschen hemel en aarde bleef hangen, liep het muildier, dat hij bereed, door<note n="2261">Men kan zich het tragisch avontuur van David's oproerigen zoon in dier voege voorstellen, dat het schichtig geworden muildier op het oneffen terrein (zie noot 4) onder den boom (Hebr. een terebint) doorholde en zijn berijder met hals en hoofd, welke vermoedelijk in een zwaren helm staken, wierp in een gaffelvormigen, dikken tak, zoodat hij daarin bekneld raakte en wellicht het bewustzijn verloor, ter wijl het dier voortholde. Dat het lange hoofdhaar van Absalom zou verward zijn geraakt in de takken, is een misverstand, waartoe vermoedelijk XIV 25-28 aanleiding gaf.</note>.</verse> 
<verse osisID="2Sam.18.10"> Dat nu zag een man, en deelde het aan Joab mede, zeggende: Ik heb Absalom zien hangen aan een eik.</verse>
<verse osisID="2Sam.18.11"> Toen zeide Joab tot den man, die hem dit mededeelde: Zoo gij hem gezien hebt, waarom hebt gij hem niet aan den grond gestoken? Ik toch had u tien sikkelen zilver en een gordel<note n="2262">De gordels waren veelal rijk versierd en kostbaar.</note> gegeven.</verse>
<verse osisID="2Sam.18.12"> Maar hij zeide tot Joab: Al woogt gij duizend zilverlingen in mijne hand af, ik zou mijne hand niet uitsteken naar den zoon des konings; ten aanhooren toch van ons heeft de koning aan u en Abisaï en Ethaï geboden, zeggende: Spaart mij den jongeling Absalom!</verse>
<verse osisID="2Sam.18.13"> Maar indien ik het eens stoutweg gedaan had, tegen mijn leven, dan zou het niet voor den koning verborgen gebleven zijn, en gij zoudt u tegen mij partij stellen<note n="2263">Naar eene verbeterde lezing van het Hebr.: ‘En had ik valschelijk (d.i. anders dan de koning beval) gehandeld tegen zijn (Absalom's) leven, het zou den koning niet verborgen zijn gebleven, en gij zoudt u op een afstand gehouden hebben’.</note>.</verse>
<verse osisID="2Sam.18.14"> Hierop zeide Joab: Niet zooals gij wilt! Maar vóór uwe oogen zal ik hem te lijf gaan. En hij nam drie spietsen in zijne hand en stiet ze Absalom in het hart, en toen deze, aan den eik hangend, nog spartelde,</verse>
<verse osisID="2Sam.18.15"> kwamen tien jonge mannen, wapendragers van Joab, aangesneld, sloegen op hem los en doodden hem.</verse>
<verse osisID="2Sam.18.16"> Nu stak Joab de bazuin en riep het volk terug, opdat het de vervolging van het vluchtende Israël zou staken, want hij verlangde de menigte te sparen.</verse>
<verse osisID="2Sam.18.17"> En men nam Absalom op en wierp hem in het bergwoud in een grooten kuil en stapelde een zeer grooten steenhoop op hem<note n="2264">Het lijk van den oproerigen zoon en onderdaan werd behandeld als dat van een door den cherem getroffene; vgl. Jos. VII 26, VIII 29, verder Deut. XXI 18-21.</note>. En geheel Israël vluchtte naar zijne tenten.</verse>
<verse osisID="2Sam.18.18"> Absalom nu had zich, bij zijn leven, een gedenkzuil opgericht, die in het Koningsdal is; want, zoo zeide hij, ik heb geen zoon, en dit zal een gedenkteeken zijn van mijn naam. Zoo noemde hij de gedenkzuil naar zijn naam, en zij heet Hand van Absalom, tot op dezen dag<note n="2265">Zeker maakte v. 18 geen deel uit van het oorspronkelijke geschrift, maar werd of door den laatsten redactor ingelascht of door een nog latere hand op den rand geschreven als laatste bijzonderheid over Absalom. De tekst is zeer bedorven en zal, naar de vergelijking met den eveneens verschreven Septugginta-tekst leert, ongeveer moeten luiden: ‘David nu richtte hem de gedenkzuil (Hebr. “matstseba”, een graf- of doodenmonument, vgl. Gen. XXXV 20) op, welke staat in het Koningsdal; want, zoo zeide hij, hij heeft geen zoon om zijn naam in gedachtenis te houden; en men noemde die zuil Hand van Absalom tot op dezen dag’. Het schijnt wel begrijpelijk dat David, op den troon hersteld, voor den zoo diep betreurden Absalom (zie v. 33), die geen zoon naliet (vgl. XIV noot 20), een gedenkteeken oprichtte in het Koningsdal, hetwelk ook Gen. XIV 17 genoemd wordt en volgens Flavius Josephus twee stadiën van Jerusalem verwijderd was. Het monument in het Cedron-dal, dat den naam van Absalom's graf draagt en blijkens zijn stijl afkomstig is uit den Griekschen tijd, neemt wel niet de plaats in van het door David opgerichte gedenkteeken. Hand van Absalom. Op tal van gedenkteekenen in het Oosten gevonden ziet men eene uitgehouwen hand.</note>.</verse>
<verse osisID="2Sam.18.19"> En Achimaäs, de zoon van Sadoc, sprak: Laat mij heenloopen en den koning de tijding brengen, dat de Heer hem recht verschaft heeft uit de hand zijner vijanden.</verse>
<verse osisID="2Sam.18.20"> Maar Joab zeide tot hem: Vandaag moet gij geen boodschapper zijn; een anderen keer moogt gij tijding brengen. Heden wil ik niet dat gij tijding brengt; 's konings zoon toch is dood<note n="2266">Joab wil zijn jongen vriend niet bloot stellen aan 's konings toorn.</note>.</verse>
<verse osisID="2Sam.18.21"> Toen zeide Joab aan Chusi<note n="2267">Hebr.: ‘lak-Koesji’, d.i. aan den Nubiër (Ethiopiër) of Neger, waarmede zekerlijk Joab's zwarte slaaf bedoeld is.</note>: Ga en meld den koning wat gij gezien hebt. Chusi boog zich voor Joab en snelde heen.</verse>
<verse osisID="2Sam.18.22"> En nogmaals zeide Achimaäs, Sadoc's zoon, tot Joab: Wat is er tegen, dat ook ik heenloop, Chusi achterna<note n="2268">Wellicht hoopte hij als boodschapper van de behaalde zegepraal op David's bijzondere gunst.</note>? Maar Joab zeide hem: Waarom wilt gij heenloopen, mijn</verse> 
<verse osisID="2Sam.18.1">zoon? Gij zoudt geen brenger van goede tijding zijn.</verse>
<verse osisID="2Sam.18.23"> En hij hernam: Wat zou het dan, als ik heenliep? Toen zeide hij hem: Ga dan! En Achimaäs liep langs den kortsten weg<note n="2269">Naar het Hebr.: ‘langs den weg der (Jordaan)vallei’. Vermoedelijk was de weg, door den slaaf ingeslagen, wel korter, maar wegens het bergachtige terrein moeilijker te begaan. Zoo kon Achimaäs, door de vallei gaande, hem voor komen.</note> en kwam Chusi voor.</verse>
<verse osisID="2Sam.18.24"> David nu zat tusschen de twee poorten; en de schildwacht, die op den gevel der poort boven den muur stond, sloeg de oogen op en zag hoe daar een man alleen kwam aanloopen<note n="2270">Tusschen de twee poorten. Men heeft in Assyrië verschillende stadspoorten ontdekt, tusschen welker in- en uitgang zich drie hallen en een lichtschacht bevinden benevens een breede trap, welke naar de thans verdwenen bovenvertrekken leidde. Op den gevel der poort boven den muur. Op oude afbeeldingen van Oostersche stadpoorten vertoonen deze aan de buitenzijde op twee derden der muurhoogte een terras met borstwering, van hetwelk twee wachttorens, van vensters en tinnen voorzien, oprijzen.</note>.</verse>
<verse osisID="2Sam.18.25"> En hij meldde het met luide stem aan den koning. Toen zeide de koning: Is hij alleen, dan is er goed nieuws in zijn mond<note n="2271">Was hij na geleden nederlaag op de vlucht gedaan, dan moesten zich ook andere vluchtelingen vertoonen.</note>. Terwijl nu deze zich voortspoedde en nader kwam,</verse>
<verse osisID="2Sam.18.26"> zag de schildwacht een tweeden man aankomen en riep van omhoog, en zeide: Daar vertoont zich mij een tweede man, die alleen komt aanloopen. En de koning zeide: Ook die is een goede bode.</verse>
<verse osisID="2Sam.18.27"> En de schildwacht hernam: Ik herken den gang van den eerste als den gang van Achimaäs, Sadoc's zoon. En de koning zeide: Dat is een goed man en hij komt mij goede tijding brengen.</verse>
<verse osisID="2Sam.18.28"> Toen riep Achimaäs en zeide tot den koning: Wees gegroet, koning! En zich diep voor den koning buigend zeide hij met het aangezicht ter aarde: Gezegend zij de Heer, uw God, die de mannen, welke hunne hand hadden opgeheven tegen mijnen heer en koning, ten onder gebracht heeft<note n="2272">Deze woorden geven zekerheid omtrent de zegepraal en duiden eenigermate aan wat er met Absalom geschied is.</note>.</verse>
<verse osisID="2Sam.18.29"> En de koning zeide: Is de</verse> 
<verse osisID="2Sam.18.1">jongeling Absalom ongedeerd? En Achimaäs zeide: Ik zag wel een grooten oploop, toen Joab, uw dienaar, o koning, mij, uwen dienaar, afzond. Anders weet ik niets<note n="2273">Achimaäs verbergt de volle waarheid.</note>.</verse>
<verse osisID="2Sam.18.30"> En de koning zeide tot hem: Ga ter zijde en blijf daar staan. En toen hij ter zijde was gegaan en zijne plaats had ingenomen,</verse>
<verse osisID="2Sam.18.31"> verscheen Chusi<note n="2274">Hebr.: ‘de Koesjiet’, zie noot 11.</note> en toetredend zeide hij: Eene blijde tijding breng ik, mijn heer en koning: de Heer toch heeft u heden recht verschaft uit de hand van allen, die tegen u waren opgestaan.</verse>
<verse osisID="2Sam.18.32"> Maar de koning zeide tot Chusi: Is de jongeling Absalom ongedeerd? En Chusi antwoordde hem en zeide: Moge het den vijanden van mijnen heer en koning en allen, die tegen u opstaan om kwaad te doen, vergaan als dien jongeling<note n="2275">Een niet te misduiden antwoord.</note>.</verse>
<verse osisID="2Sam.18.33"> Toen ontroerde de koning en ging naar boven naar de kamer van de poort<note n="2276">Zie noot 14.</note> en weende. En heengaande sprak hij aldus: Mijn zoon Absalom, Absalom, mijn zoon! Ach ware het mij vergund geweest voor u te sterven! Absalom, mijn zoon, mijn zoon Absalom<note n="2277">Gelijk voorheen David's toegevendheid, getuigt thans zijne roerende klacht van zijne teedere liefde jegens den misdadigen zoon.</note>!</verse>
</chapter>
<chapter osisID="2Sam.19">
<title>Hoofdstuk XIX.</title>
<p>David's groote droefheid en haar nadeelige gevolgen. Joab haalt hem eindelijk over om in het openbaar te verschijnen (v. 1-8). Als de stammen van Israël beraadslagen om den koning weder in te halen, beweegt deze de mannen van Juda de anderen voor te zijn (v. 9-14). Aan den Jordaan gekomen ontmoet David Semeï en schenkt hem vergiffenis. Ontmoeting van David met Miphiboseth (v. 15-30) en Barzellaï (v. 31-38). De koning steekt den Jordaan over. Naijver der andere stammen op den stam Juda (v. 39-43).</p>
<verse osisID="2Sam.19.1"> En men berichtte aan Joab dat de koning weende en rouw bedreef over zijnen zoon.</verse>
<verse osisID="2Sam.19.2"> Zoo werd de zegepraal te dien dage in rouw verkeerd voor het gansche volk; want het volk hoorde dien dag zeggen: De koning treurt over zijnen zoon.</verse>
<verse osisID="2Sam.19.3"> En het volk vermeed te dien dage een intocht te houden<note n="2278">D.i. een feestelijken intocht te houden. Naar het Hebr.: ‘het volk kwam.... als een dief in de stad’.</note> in de stad, gelijk krijgsvolk het te vermijden pleegt, als het vluchtend uit den strijd terugkeert.</verse>
<verse osisID="2Sam.19.4"> Intusschen had de koning zijn hoofd verhuld en riep luidkeels: Mijn zoon Absalom! Absalom, mijn zoon, mijn zoon!</verse>
<verse osisID="2Sam.19.5"> Daarom kwam Joab bij den koning in huis en zeide: Gij hebt heden het aangezicht te schande gemaakt van al uwe dienaren, die uw leven gered hebben en het leven van uwe zonen en uwe dochters en het leven uwer vrouwen en het leven uwer bijvrouwen<note n="2279">De krijgsman spreekt een hard, maar waar woord. Zoo lang Absalom leefde, waren het leven, de heerschappij en het huis van David in gevaar.</note>.</verse>
<verse osisID="2Sam.19.6"> Gij hebt lief die u haten en gij haat die u liefhebben, en gij bewijst heden dat gij u niet bekreunt om uwe oversten en uwe dienaren; ja waarachtig, nu begrijp ik dat, indien Absalom in leven was gebleven en wij allen omgekomen waren, het u dan naar den zin zou zijn.</verse>
<verse osisID="2Sam.19.7"> Maak u derhalve nu op en kom naar buiten en geef voldoening aan uwe dienaren door hen toe te spreken, want ik zweer u bij den Heer dat, indien gij niet naar buiten gaat, dezen nacht geen enkele man bij u zal blijven; en dat zou een grooter onheil voor u wezen dan alle onheilen, die u van uwe jeugd af tot nu toe overkomen zijn.</verse>
<verse osisID="2Sam.19.8"> Hierop stond de koning op en zette zich in de poort, en aan het gansche volk werd bericht, dat de koning in de poort zat; en de gansche menigte kwam voor het aangezicht des konings. En Israël was naar zijne tenten gevlucht<note n="2280">Vgl. I Reg. IV noot 8. Deze volzin slaat op degenen, die het met Absalom gehouden hadden, en leidt eene nieuwe gebeurtenis, den terugkeer van David, in.</note>.</verse> 
<verse osisID="2Sam.19.9"> En het gansche volk in alle stammen van Israël mompelde en zeide: De koning heeft ons verlost uit de hand onzer vijanden, hij, hij heeft ons gered uit de hand der Philistijnen, en thans heeft hij voor Absalom het land ontruimd;</verse>
<verse osisID="2Sam.19.10"> maar Absalom, dien wij over ons gezalfd hadden, is in den krijg gevallen; hoe lang nog houdt gij u stil en talmt gij den koning terug te halen<note n="2281">In de Septuag. volgt hier terecht wat in grondtekst en Vulgaat aan het einde van v. 11 staat: ‘En het woord van gansch Israël kwam tot den koning’.</note>?</verse>
<verse osisID="2Sam.19.11"> Toen zond koning David naar de priesters Sadoc en Abiathar, zeggende: Spreekt tot de oudsten van Juda en zegt: Waarom komt gij als de laatsten om den koning naar zijn huis terug te halen<note n="2282">De samenzwering was gesmeed in Juda, en te Jerusalem had men Absalom als koning erkend. Het schijnt daarom begrijpelijk, dat de mannen van Juda niet de eersten wilden zijn om den koning terug te halen. Van den anderen kant moest David er op gesteld zijn, het eerst door zijne stamgenooten te worden teruggeroepen.</note>? (Het gemompel van gansch Israël was namelijk den koning in zijn huis ter oore gekomen.)</verse>
<verse osisID="2Sam.19.12"> Gij, mijne broeders, gij, mijn gebeente en mijn vleesch, waarom zijt gij de laatsten om den koning terug te halen?</verse>
<verse osisID="2Sam.19.13"> En aan Amasa moet gij zeggen: Zijt gij niet mijn gebeente en mijn vleesch<note n="2283">Amasa was David's neef. Zie XVII noot 15.</note>? Dit moge mij God doen en dat er bij voegen, indien gij niet voor altijd mijn legeroverste zult zijn in plaats van Joab<note n="2284">Die door het dooden van Absalom de maat van zijn geweldenarijen had doen overloopen en gestadig tegenover den koning een toon aansloeg, die hem niet paste.</note>.</verse>
<verse osisID="2Sam.19.14"> Zoo haalde hij de harten van alle mannen van Juda als van één man over, en zij zonden tot den koning, zeggende: Keer terug, gij en al uwe dienaren.</verse>
<verse osisID="2Sam.19.15"> Hierop keerde de koning terug en kwam tot aan den Jordaan, en gansch Juda kwam tot bij Galgala<note n="2285">Het bekende Galgala aan den Jordaan.</note>, om den koning te gemoet te gaan en hem van over den Jordaan te halen.</verse>
<verse osisID="2Sam.19.16"> Toen kwam Semeï, de zoon van Gera, den zoon van Jemini, van Bahurim, in aller ijl en daalde te gelijk met de mannen van Juda af, koning David te gemoet,</verse>
<verse osisID="2Sam.19.17"> met duizend man uit Benjamin<note n="2286">Dat Semeï met duizend man uit Benjamin kwam, bewijst dat hij onder zijn stamgenooten een man van aanzien en invloed was; voor David vooral in de gegeven omstandigheden een reden om hem te sparen.</note>. Ook Siba, de knecht van Saül's huis, en met hem zijne vijftien zonen en twintig dienstknechten kwamen aangesneld naar den Jordaan, en den koning voorkomend</verse>
<verse osisID="2Sam.19.18"> doorwaadden zij de rivier, om het huis des konings over te zetten en zich te zijner beschikking te stellen. Toen nu de koning den Jordaan reeds was overgestoken<note n="2287">Naar het Hebr. beter: ‘en toen de koning juist den Jordaan zou oversteken’.</note>, wierp zich Semeï, de zoon van Gera, voor hem neder</verse>
<verse osisID="2Sam.19.19"> en zeide tot hem: Reken mij, mijn heer, mijne boosheid niet aan, en wees niet uws dienaars beleedigingen indachtig van den dag, waarop gij, mijn heer en koning, uit Jerusalem zijt getrokken, en bewaar het, o koning, niet in uw hart.</verse>
<verse osisID="2Sam.19.20"> Want ik, uw dienaar, erken mijne misdaad, en daarom ben ik nu als de eerste van het gansche huis Joseph<note n="2288">Septuag. beter: ‘van geheel Israël en het huis Joseph’, d.w.z. van gansch Israël buiten Juda; vgl. Ps. LXXIX 2, LXXX 5-6.</note> gekomen en afgedaald, mijnen heer en koning te gemoet.</verse>
<verse osisID="2Sam.19.21"> Toen nam Abisaï, de zoon van Sarvia, het woord en zeide: Zou Semeï ter wille van deze woorden niet gedood worden, terwijl hij den gezalfde des Heeren gevloekt heeft?</verse>
<verse osisID="2Sam.19.22"> Doch David zeide: Wat hebben wij met elkander te maken, zonen van Sarvia? Waarom wordt gijlieden mij heden ten satan<note n="2289">Tot tegenstrever, belager.</note>? Zou dan heden iemand in Israël gedood worden? Is het mij onbekend, dat ik heden koning over Israël geworden ben?</verse>
<verse osisID="2Sam.19.23"> En de koning zeide tot Semeï: Gij zult niet sterven, en hij bezegelde het hem met een eed.</verse> 
<verse osisID="2Sam.19.24"> Ook Miphiboseth, Saül's zoon<note n="2290">Zoon van Jonathas, heet hij hier in ruimer zin zoon van Saül.</note>, daalde af den koning te gemoet, met ongewasschen voeten en ongeschoren baard, en hij had zijne kleederen niet gewasschen van den dag af, dat de koning was weggegaan, tot den dag, dat hij in vrede terugkeerde.</verse>
<verse osisID="2Sam.19.25"> En toen hij van Jerusalem den koning te gemoet kwam, zeide de koning tot hem: Waarom zijt gij niet met mij gegaan, Miphiboseth?</verse>
<verse osisID="2Sam.19.26"> En hij antwoordde en zeide: Mijn heer en koning, mijn dienstknecht heeft mij versmaad<note n="2291">D.i. was mij ongehoorzaam. De grondtekst heeft: ‘heeft mij bedrogen’.</note>. Want ik, uw dienaar, had hem gelast, mij een ezel te zadelen, om dien te bestijgen en met den koning heen te gaan; immers ik, uw dienaar, ben kreupel.</verse>
<verse osisID="2Sam.19.27"> Bovendien heeft hij mij, uwen dienaar, bij u, mijnen heer en koning, beticht. Doch gij, mijn heer en koning, zijt als een engel Gods<note n="2292">Daarom vertrouwt spreker op zijn rechtvaardigheid.</note>: doe wat u goeddunkt.</verse>
<verse osisID="2Sam.19.28"> Want aan het huis mijns vaders stond van mijnen heer en koning niets dan de dood te wachten; toch hebt gij mij, uwen dienaar, onder uwe dischgenooten opgenomen. Wat billijke klacht zou ik dan hebben? Of welke bede zou ik nog tot den koning kunnen richten?</verse>
<verse osisID="2Sam.19.29"> Hierop zeide de koning tot hem: Wat spreekt gij nog verder? Vast blijft wat ik gezegd heb<note n="2293">Naar het Hebr.: ‘Ik heb gezegd’, d.i. ik beslis. Kunnende noch willende uitmaken, wie van de twee de waarheid sprak, wijst David aan beiden de goederen toe.</note>: Gij en Siba, deelt de goederen!</verse>
<verse osisID="2Sam.19.30"> En Miphiboseth antwoordde den koning: Hij mag ook alles hebben, nademaal mijn heer en koning in vrede naar zijn huis teruggekomen is.</verse>
<verse osisID="2Sam.19.31"> Ook Berzellaï, de Galaädiet, was uit Rogelim afgekomen en geleidde den koning over den Jor- daan, bereid, hem ook over den Jordaan heen het geleide te geven<note n="2294">Naar eene verbeterde lezing van het Hebr.: ‘En ook Berzellaï.... was.... gekomen en met den koning gegaan om hem te begeleiden naar den Jordaan’. Naar het schijnt had hetgeen volgt plaats vóór de v. 15-31 verhaalde gebeurtenissen.</note>.</verse>
<verse osisID="2Sam.19.32"> Berzellaï nu, de Galaädiet, was zeer oud, te weten tachtig jaar; en hij had den koning leeftocht verstrekt, toen deze zich in de Legerstad<note n="2295">Te Mahanaïm.</note> ophield; want hij was een zeer vermogend man.</verse>
<verse osisID="2Sam.19.33"> Daarom zeide de koning tot Berzellaï: Kom met mij mede, om bij mij te Jerusalem veilig en rustig te leven.</verse>
<verse osisID="2Sam.19.34"> Maar Berzellaï zeide tot den koning: Hoe vele dagen resten mij van mijn levensjaren, dat ik nog met den koning naar Jerusalem zou opgaan?</verse>
<verse osisID="2Sam.19.35"> Tachtig jaar ben ik thans oud. Zijn mijne zintuigen nog in staat om te onderscheiden wat zoet of bitter is? Of kan nog spijze en drank uwen dienaar verlustigen? Of kan ik nog luisteren naar de stem van zangers en zangeressen<note n="2296">De genoegens van het koninklijke hof hebben voor eenen grijsaard geen aantrekkingskracht meer.</note>? Waarom zou uw dienaar mijnen heer en koning tot last zijn?</verse>
<verse osisID="2Sam.19.36"> Een eind weegs nog zal ik, uw dienaar, van den Jordaan met u medetrekken. Ik behoef zulk een vergelding niet.</verse>
<verse osisID="2Sam.19.37"> Maar laat, bid ik u, uwen dienaar terugkeeren, opdat ik sterve in mijne stad en begraven worde naast het graf van mijn vader en mijne moeder. Maar daar is uw dienaar Chamaäm<note n="2297">Zijn zoon.</note>, laat hem met u medegaan, mijn heer en koning, en doe aan hem wat gij goedvindt.</verse>
<verse osisID="2Sam.19.38"> Hierop zeide hem de koning: Chamaäm mag met mij medegaan, en ik zal aan hem doen al wat gij zult wenschen; ook zult gij al wat gij van mij vraagt verkrijgen.</verse>
<verse osisID="2Sam.19.39"> Toen nu het gansche volk en de koning den Jordaan overgestoken waren, kuste de koning Berzellaï en zegende hem. En deze keerde naar zijne woonplaats terug.</verse> 
<verse osisID="2Sam.19.40"> De koning stak dan over naar Galgala en Chamaäm met hem. Nu had het gansche volk van Juda den koning overgezet, terwijl slechts de helft tegenwoordig was geweest van het volk van Israël.</verse>
<verse osisID="2Sam.19.41"> Daarom liepen al de mannen van Israël samen tot den koning en zeiden hem: Waarom hebben onze broeders, de mannen van Juda, u gestolen, en hebben den koning en zijn huis over den Jordaan gezet en al de mannen van David met hem<note n="2298">Zoo sprekend geven zij te kennen dat David hen verongelijkte door enkel Juda uit te noodigen.</note>.</verse>
<verse osisID="2Sam.19.42"> Toen antwoordden al de mannen van Juda den mannen van Israël: Omdat de koning ons nader is. Waarom ontsteekt gij hierover in toorn? Hebben wij wellicht op 's konings kosten gegeten of werden ons geschenken gegeven<note n="2299">Dit antwoord geeft te verstaan dat de tegenpartij zoo boos is, omdat haar een voordeel ontging.</note>?</verse>
<verse osisID="2Sam.19.43"> En de mannen van Israël antwoordden den mannen van Juda en zeiden: Wij gelden bij den koning tien deelen meer; daarom behoort David meer aan ons dan aan u<note n="2300">Naar eene met behulp der Septuag. verbeterde lezing van het Hebr.: ‘Ik heb tien deelen aan den koning (d.i. wij maken de groote meerderheid uit) en ik ben de eerstgeborene, ouder dan gij’. Feitelijk was Ruben, niet Juda, de eerstgeborene van Israël, maar hij had zijn eerstgeboorterecht aan dezen verloren. Zie I Par. V 1 met noot 2.</note>. Waarom hebt gij ons verongelijkt en werd ons niet te voren kennis gegeven, opdat wij onzen koning konden terughalen<note n="2301">Volgens den grondtekst: ‘ging niet van mij het woord uit, om den koning terug te halen?’ Inderdaad was dit zoo.</note>? Maar de mannen van Juda gaven een nog scherper bescheid aan de mannen van Israël.</verse>
</chapter>
<chapter osisID="2Sam.20"> 
<title>Hoofdstuk XX.</title>
<p>Een nieuwe oproerling, Seba, verleidt gansch Israël behalve Juda tot afval van David (v. 1-2). David's handelwijze ten opzichte van zijne onteerde bijvrouwen (v. 3). Als Amasa, uitgezonden om Israël's legermacht te verzamelen, niet tijdig terugkeert, gebiedt David Abisaï, Seba achterna te zetten. Abisaï stoot te Gabaon op Amasa, waar Joab hem verraderlijk vermoordt (v. 4-10). Door gansch Israël gevolgd zet Joab Seba achterna, die met zijne aanhangers de wijk neemt naar Abela. Belegering dier stad (v. 11-15). Hare bewoners werpen op voorstel eener vrouw, die met Joab onderhandeld had, Seba's hoofd toe aan de belegeraars, die daarop aftrekken (v. 16-22). David's ambtenaren (v. 23-26).</p>
<verse osisID="2Sam.20.1"> Het geschiedde ook, dat daar een Belials-mensch was, Seba met name, Bochri's zoon, een man van Jemini. En deze stak de bazuin en zeide: Wij hebben geen deel met David, noch erfdeel met den zoon van Isaï: keer terug naar uwe tenten, Israël<note n="2302">Van Jemini, zie XVI noot 12. Van de spanning tusschen Juda en de overige stammen gebruik makend tracht Seba het volk te verleiden, om de vroegere zelfstandigheid der stammen te heroveren. In den grondtekst heeft zijne oproeping metrischen vorm.</note>.</verse>
<verse osisID="2Sam.20.2"> Toen scheidde zich gansch Israël<note n="2303">D.i. al de aan den Jordaan verzamelde krijgslieden van Israël.</note> van David af en volgde Seba, den zoon van Bochri; maar de mannen van Juda bleven bij hun koning, van den Jordaan tot aan Jerusalem.</verse>
<verse osisID="2Sam.20.3"> En toen de koning in zijn huis te Jerusalem kwam, nam hij de tien bijvrouwen, welke hij ter bewaking van het paleis had achtergelaten, en gaf ze in bewaring, voor haar onderhoud zorg dragend, en hij ging niet tot haar in, maar zij bleven tot op den dag van haren dood opgesloten en leefden als weduwen<note n="2304">Passend verhaalt de schrijver, nu van David's terugkeer naar Jerusalem sprake is, hoe deze handelde ten opzichte van zijne door Absalom onteerde bijvrouwen, met welke hij natuurlijk geen huwelijksgemeenschap meer kon onderhouden.</note>.</verse>
<verse osisID="2Sam.20.4"> En de koning zeide tot Amasa<note n="2305">Dien hij besloten had tot zijn veldheer te maken. Zie XIX 13.</note>: Roep mij alle mannen van Juda saam op den derden dag; zorg ook zelf hier te zijn.</verse>
<verse osisID="2Sam.20.5"> Amasa ging dan heen, om Juda op te roepen, maar bleef over den tijd, dien de koning hem gesteld had, uit.</verse> 
<verse osisID="2Sam.20.6"> Toen zeide David tot Abisaï<note n="2306">De Syrische vertaling heeft Joab, wat velen, maar ten onrechte, voor de oorspronkelijke lezing houden. Na hetgeen was voorgevallen, kon David onmogelijk door de benoeming van Joab diens onmisbaarheid erkennen. Maar hij mocht hopen dat Joab uit zich zelf met Abisaï zou medegaan en dan, als het noodig bleek, de leiding van zaken op zich zou nemen.</note>: Nu zal Seba, de zoon van Bochri, ons meer onheil berokkenen dan Absalom. Neem derhalve de dienaren uws heeren<note n="2307">'s Konings lijfwacht.</note> en zet hem na, opdat hij soms geen versterkte steden vinde en ons ontsnappe.</verse>
<verse osisID="2Sam.20.7"> Met hem rukten dan uit de manschappen van Joab, ook de Cerethiërs en Pheletiërs<note n="2308">Naar eene verbeterde lezing van het Hebr.: ‘En toen trokken achter Abisaï uit Joab en de Cerethiërs....’.</note> en al de helden trokken uit Jerusalem om Seba, Bochri's zoon, te vervolgen.</verse>
<verse osisID="2Sam.20.8"> Toen dezen nu waren bij den grooten steen<note n="2309">Het lidwoord geeft duidelijk te kennen dat hier een welbekende steen bedoeld is, hoogstwaarschijnlijk ‘de steen der Hulpe’, zie I Reg. IV noot 8, VII noot 13, XX noot 16.</note>, die bij Gabaon is, kwam Amasa en ontmoette hen<note n="2310">Die nu zeker met de opgeroepen manschappen op weg was naar Jerusalem.</note>. Joab nu was gekleed in een engen rok naar de maat van zijne gestalte en daarover omgord met een zwaard, reikend tot aan de heup, in de scheede, hetwelk zoo gemaakt was, dat het met eene geringe beweging kon getrokken worden en treffen<note n="2311">Woordelijk naar den tegenwoordigen grondtekst: ‘En Joab (had) over zijn wapenrok (middo of middaw, zie I Reg. VII noot 26) gegord zijn kleed (leboesjo) en daarover aangegord een zwaard (dolk), vastgehecht op zijne heupen (ʼal-mathenaiw), in zijne scheede, en hij trad vooruit en zij viel (watthipool)’. Dat van deze verschreven en verminkte plaats nog geen bevredigende verbetering en aanvulling werd gevonden, schijnt hieraan te wijten, dat men niet behoorlijk op twee omstandigheden lette. De eerste is, dat Joab onverwacht op Amasa stiet en dus geen omslachtige toebereidselen maken kon of gemaakt had om hem te vermoorden; de tweede, dat hij volgens v. 9 en 10 met de rechterhand de kin vatte van Amasa, die zich niet hoedde voor het zwaard, dat in Joab's (natuurlijk linker) hand was. Naar allen schijn luidde de tekst oorspronkelijk: ‘En Joab had zijn wapenrok vastgegord om zijn bloote lijf (ʽal-besaro; vgl. Lev. XV 4; III Reg. III 21; IV Reg. VI 30) en daarop gegord een zwaard, vastgehecht aan zijne rechterzijde (ʽal-jemino), in zijne scheede’. Dat is: Joab had zijn wapenrok vast om het lijf gegord en in den gordel aan de rechterzijde een dolk met scheede bevestigd, zoodat hij haar met de linkerhand kon trekken. Hetgeen volgt is niet enkel verschreven maar ook verminkt. Men leze: ‘en hij trad vooruit en viel hem (Amasa) om den hals (waj-jippool ʽal-tsawwaraw; vgl. Gen. XXXIII 4). Het uitvallen der laatste woorden veroorzaakte de verandering van waj-jippool in wat-thippool.</note>.</verse>
<verse osisID="2Sam.20.9"> Joab dan zeide tot Amasa: Gegroet, mijn broeder. En hij greep met de rechterhand Amasa bij de kin als om hem te kussen<note n="2312">Op zoodanige wijze begroeten nog heden ten dage in het Oosten de mannen vrienden en bloedverwanten.</note>.</verse>
<verse osisID="2Sam.20.10"> Amasa nu merkte het zwaard niet op, dat Joab had, en deze stiet het hem in de zijde en stortte zijne ingewanden uit op den grond en bracht hem geen tweede wonde toe, en hij stierf. En Joab en zijn broeder Abisaï zetten Seba, den zoon van Bochri, na.</verse>
<verse osisID="2Sam.20.11"> Intusschen zeiden eenige mannen van Joab's gevolg, die bij het lijk van Amasa waren blijven staan: Ziedaar den man, die in Joab's plaats de vertrouweling van David wilde zijn<note n="2313">Naar den grondtekst: ‘Maar een man bleef bij hem staan van Joab's jongelieden en zeide: Wie die het met Joab, en wie die het met David houdt, volge Joab’. Zeker was die man door Joab bij het lijk geplaatst, om de voorbijgaande krijgslieden tot het volgen van Joab aan te zetten.</note>.</verse>
<verse osisID="2Sam.20.12"> Amasa nu lag in zijn bloed midden op den weg. Een man<note n="2314">Hebr.: ‘die man’, zie noot 12.</note> zag het, hoe het gansche volk bleef staan om hem te bezien, en hij droeg Amasa van den weg naar het veld en dekte hem met een kleed toe, opdat de voorbijgangers niet bij hem zouden blijven staan.</verse>
<verse osisID="2Sam.20.13"> Toen deze dan van den weg verwijderd was, ging iedereen voorbij, Joab achterna, om Seba, den zoon van Bochri, te vervolgen<note n="2315">Na zijn mededinger uit den weg geruimd te hebben, neemt de geweldenaar Joab geheel overeenkomstig zijne wijze van doen diens taak over.</note>.</verse>
<verse osisID="2Sam.20.14"> Deze nu was door al de stammen van Israël gegaan naar Abela, naar Bethmaächa, en alle uitgelezen mannen hadden zich om hem verzameld<note n="2316">Dit sterk verschreven vers behoort volgens de meest gegronde herstelling aldus te luiden: ‘Deze nu was door alle stammen van Israël gegaan, maar zij hadden hem minachtend afgewezen; daarom had hij zich in Abel Beth-Maächa geworpen en al de Bochrieten (d.i. allen, die tot het huis Bochri (zie v. 7) behoorden) hadden zich om hem verzameld’. Buiten de leden van zijn geslacht vond dus de oproerling geen aanhangers meer. De stad Abela, vermoedelijk naar de Syrische landstreek Maächa, Abel Beth-Maächa geheeten, komt III Reg. XV 20; IV Reg. XV 29 onder denzelfden naam, II Par. XVI 4 als Abel-Maïm voor. Men meent haar teruggevonden te hebben in het tegenwoordige Abil, ongeveer 8 kilometer westelijk van het aloude Dan. Seba was dus tot naar het uiterste Noorden van Israël gevlucht.</note>.</verse>
<verse osisID="2Sam.20.15"> Men kwam dan en belegerde hem in Abela en in Bethmaächa en omsloot de stad met bolwerken, en de stad werd belegerd. En de gansche menigte, die bij Joab was, spande zich in, om de muren te vernielen<note n="2317">Naar den verbeterden grondtekst vermoedelijk te lezen: ‘En zij kwamen en belegerden hem in Abel Beth-Maächa en wierpen een wal op tegen de stad, en de gansche menigte, die.... te vernielen’. Naar de oudtijds gebruikelijke wijze van belegering wierp men een wal op tegen den stadsmuur en trachtte van dien wal uit in de stad te dringen. Om voor de vermoording van Amasa vergeving te verwerven, spant Joab blijkbaar alle krachten in om Seba zoo spoedig mogelijk in zijne hand te krijgen.</note>.</verse>
<verse osisID="2Sam.20.16"> Toen riep een wijze vrouw van de stad: Hoort, hoort, zegt aan Joab: Kom hier en ik zal met u spreken!</verse>
<verse osisID="2Sam.20.17"> En als hij dicht bij haar gekomen was, zeide zij tot hem: Zijt gij Joab? En hij antwoordde: Ik ben het. En zij sprak aldus tot hem: Hoor de woorden uwer dienstmaagd aan. En hij hernam: Ik luister.</verse>
<verse osisID="2Sam.20.18"> En wederom zeide zij: Naar een oud spreekwoord placht men te zeggen: Wie iets te vragen hebben, laat hen vragen te Abela, en dan slaagde men<note n="2318">Naar grondtekst en Vulgaat eindigt hier het spreekwoord, welks zin dan is, dat de bevolking van Abela door wijsheid uitblonk. Maar de wijsheid van Abela behoefde voor Joab geen reden te zijn, om het beleg op te breken. Ook veroorzaakt, zoo het spreekwoord hier eindigt, hetgeen in v. 19 volgt moeilijkheid. Zie noot 18.</note>.</verse>
<verse osisID="2Sam.20.19"> Ben ik het niet, die waarheid spreek in Israël<note n="2319">De Septuag. biedt van het spreekwoord eene dubbele vertaling, van welke de langste dezen volzin bij het spreekwoord trekt en den grondtekst in zijn oorspronkelijken vorm schijnt te vertegenwoordigen. Zij luidt: ‘Laat men vragen in Abel en in Dan, of het gedaan is met hetgeen de getrouwen in Israël besloten hebben’, d.w.z. indien ergens, dan wordt in de twee buurtsteden Abel en Dan de oud-Israëlietische gewoonte met de meeste getrouwheid onderhouden; in die twee steden vindt men het Israëlietische leven in oorspronkelijke echtheid. Zulke steden mogen daarom niet worden uitgedelgd.</note>, en gij zoekt eene stad te verwoesten en eene moeder in Israël<note n="2320">D.i. eene stad, tot welke men opziet met een eerbied als men aan eene moeder verschuldigd is.</note> uit te delgen? Waarom wilt gij des Heeren erfdeel<note n="2321">Een gedeelte van 's Heeren volk.</note> te gronde richten?</verse>
<verse osisID="2Sam.20.20"> En Joab antwoordde en zeide: Dat zij verre, verre van mij! Ik richt niet te gronde en verwoest niet.</verse>
<verse osisID="2Sam.20.21"> Zoo ligt het geval niet; maar een man van het gebergte Ephraïm, Seba met name, Bochri's zoon, heeft zijne hand tegen koning David opgeheven; levert hem alleen uit, en wij zullen van de stad wegtrekken. Hierop zeide de vrouw tot Joab: Zie, zijn hoofd zal u over den muur worden toegeworpen.</verse>
<verse osisID="2Sam.20.22"> Zij trad dan voor de gansche bevolkingen sprak wijselijk tot hen. En zij wierpen het afgehouwen hoofd van Seba, Bochri's zoon, Joab toe. Deze stak nu de bazuin, en zij trokken van de stad weg, een ieder naar zijne tenten. En Joab keerde naar Jerusalem tot den koning terug<note n="2322">Aan dit vers sloot zich vermoedelijk III Reg. I en II als einde van het geschiedwerk in zijn oorspronkelijken vorm onmiddellijk aan. Zie de Inleiding.</note>.</verse>
<verse osisID="2Sam.20.23"> Joab nu was over het gansche leger van Israël gesteld, en Banaias, de zoon van Joiada, over de Ceretheërs en Pheleteërs,</verse>
<verse osisID="2Sam.20.24"> en Aduram over de heerendiensten, en Josaphat, de zoon van Ahilud, was kanselier,</verse>
<verse osisID="2Sam.20.25"> en Siva schrijver, en Sadoc en Abiathar waren priesters,</verse>
<verse osisID="2Sam.20.26"> en Ira, de Jaïriet, was David's priester<note n="2323">Vgl. met deze, niet van den eersten schrijver afkomstige lijst VIII 16-18 met de aanteekeningen. Afgezien van de daar reeds aangewezen verschillen en de afwijkingen in de schrijving der namen onderscheidt zich deze lijst ook door de vermelding van Aduram, als gesteld over de heerendiensten. Voor En Ira enz. vermoedelijk te lezen: ‘En de zonen van David waren de eersten aan het hof’; zie VIII noot 19, einde.</note>.</verse>
</chapter>
<chapter osisID="2Sam.21">
<title>Hoofdstuk XXI.</title>
<p>Driejarige hongersnood. Den Heer raadplegend verneemt David dat die plaag eene straf is voor eene bloedige vervolging der Gabaonieten door Saül. Op verlangen der Gabaonieten levert hun de koning zeven afstammelingen van Saül uit, die op den berg vóór den Heer gekruisigd worden (v. 1-9). Respha's wake bij de lijken. Deze worden met het stoffelijk overschot van Saül en Jonathas door David bij Cis begraven (v. 10-14). Bijzonderheden uit de oorlogen met de Philistijnen (v. 15-22).</p>
<verse osisID="2Sam.21.1"> Er heerschte<note n="2324">Met hoofdstuk XXI begint het tegenwoordige, zeker niet van den eersten schrijver afkomstige slot der Boeken Samuel (zie de Inleiding), bestaande uit zes verschillende stukken, welke naar allen schijn niet gelijktijdig en door een en dezelfde hand werden in- of aangevoegd. Het eerste toch (XXI 1-14) en het zesde (XXIV) kenmerken zich door vorm en inhoud als verwant en aan één bron ontleend en volgden oorspronkelijk zeker terstond op elkander. Tusschen deze schijnen dan het derde (XXII) en het vierde (XXIII 1-7), beide aan David toegeschreven dichtstukken, te zijn ingeschoven; eindelijk werden dan het tweede (bijzonderheden uit David's oorlogen met de Philistijnen, XXI 15-22) en het vijfde (David's helden en sommige hunner heldendaden, XXIII 8-39) door den (laatsten) redactor opgenomen. De reden, waarom hij die twee verwante stukken van elkander scheidde, valt bezwaarlijk te gissen.</note> ook in David's dagen een hongersnood, drie jaren lang, en David raadpleegde de godspraak des Heeren. En de Heer zeide: Van wege Saül en zijn met bloed bevlekt huis, omdat hij de Gabaonieten vermoord heeft.</verse>
<verse osisID="2Sam.21.2"> Hierop riep de koning de Gabaonieten en zeide tot hen. - De Gabaonieten nu behoorden niet tot de kinderen van Israël, maar waren een overschot der Amorrheërs; de Israëlieten toch hadden hun een eed gezworen, maar Saül wilde hen verslaan schijnbaar uit ijver voor de kinderen van Israël en Juda<note n="2325">Deze tusschenzin, welks inhoud met Jos. IX overeenkomt, schijnt een randbemerking, welke in den tekst gekomen ook de inlassching van v. 3 a noodig maakte. Naar allen schijn maakte het verhaal voorheen deel uit van een ander geschiedwerk en was uit hetgeen daar voorafging begrijpelijk. - Wanneer en bij welke gelegenheid Saül de slachting onder de Gabaonieten aanrichtte, wordt nergens bericht. Volgens een zeer gegrond vermoeden deed hij het bij de volslagen uitmoording der priesterstad Nobe (zie I Reg. XXII 19), in of bij welke zekerlijk een groot gedeelte der Chanaänietische Gabaonieten woonde, die voor het heiligdom hout kapten en water aandroegen en ongetwijfeld in goede verstandhouding met de dienstdoende priesterschap leefden. Onder voorwendsel van te ijveren voor de kinderen van Israël en Juda, zal Saül met het bloed der priesters ook hun bloed hebben vergoten. Zoo schijnt het dubbel begrijpelijk, dat de slachting dier Gabaonieten in 's Heeren oog een gruwel was, welke met een hongersnood van drie jaren verdiende gestraft te worden. Zie verder noot 5. Blijkens Num. XXXV 33-34; Deut. XXI 7-9 werd het land ontheiligd door elken onrechtvaardigen moord, die niet was uitgeboet door het bloed van den moordenaar.</note> -</verse>
<verse osisID="2Sam.21.3"> David zeide dan tot de Gabaonieten: Wat zal ik voor u doen en wat zal u verzoenen, zoodat gij 's Heeren erfdeel zegent<note n="2326">D.i. van God vraagt, dat Hij ophoude tegen het land te toornen.</note>?</verse>
<verse osisID="2Sam.21.4"> En de Gabaonieten zeiden tot hem: Het is ons niet te doen om zilver en goud, maar tegen Saül en tegen zijn huis, en wij verlangen niet iemand uit Israël te dooden. Waarop de koning zeide: Wat dan wilt gij dat ik voor u doen zal?</verse>
<verse osisID="2Sam.21.5"> En zij zeiden tot den koning: Den man, die ons verpletterde en onrechtvaardig verdrukte, moeten wij zoodanig uitdelgen, dat er zelfs geen enkele overblijve van zijn stam in het gansche gebied van Israël.</verse>
<verse osisID="2Sam.21.6"> Laat ons van zijne zonen zeven man worden uitgeleverd<note n="2327">Naar den grondtekst beter: ‘Wat betreft den man, die ons verpletterde en ons zoodanig dacht uit te delgen, dat wij niet zouden overblijven in het gansche gebied van Israël, v. 6. laat ons’, enz.</note>, opdat wij ze kruisigen vóór den Heer te Gabaä van Saül, eertijds den uitverkorene des Heeren<note n="2328">Eertijds is een toevoegsel der Vulgaat ter verduidelijking van den tegenwoordigen, zeker verschreven grondtekst. Voor den uitverkorene des Heeren toch moet men zonder twijfel met geringe wijziging van het Hebr. lezen: ‘op den berg des Heeren’ (zie v. 9). Vóór den Heer beteekent hier gelijk meestal: ‘vóór of bij het heiligdom des Heeren’, hetwelk stond op den berg tusschen Gabaä van Saül (d.i. Gabaon) en Cariathiarim. Ter plaatse, waar vermoedelijk de slachting had plaats gehad, zou zij ook gewroken worden, en wel vóór het aanschijn van den God des Verbonds, die door den hongersnood en het antwoord op de gestelde vraag te kennen had gegeven dat de misdaad nog moest gewroken worden. Daar de gebeurtenis zeker plaats had in het begin van David's regeering (zie noot 14), bevond zich de ark nog in het heiligdom van Gabaon-Cariathiarim.</note>. En de koning zeide: Ik zal hen uitleveren.</verse>
<verse osisID="2Sam.21.7"> De koning nu verschoonde Miphiboseth, den zoon van Jonathas, den zoon van Saül, wegens den eed bij den Heer, die tusschen David en Jonathas, Saül's zoon, gezworen was<note n="2329">De vraag, welke David IX 1 stelt, maakt het zeer waarschijnlijk, dat het geslacht van Saül toen reeds zoo goed als uitgedelgd was. De uitdelging had dus wel in het begin van David's regeering plaats. Niet lang daarna zal de koning inlichtingen hebben gevraagd omtrent den opzettelijk door hem gespaarden, op verren afstand van hem wonenden zoon van Jonathas.</note>.</verse>
<verse osisID="2Sam.21.8"> De koning nam dan de twee zonen van Respha, de dochter van Aia, die zij aan Saül geschonken had, Armoni en Miphiboseth<note n="2330">Deze naam heeft hier zeker niet zijn oorspronkelijken vorm. Zie IV noot 4.</note>, en de vijf zonen van Michol<note n="2331">Overeenkomstig I Reg. XVIII 19 moet men voor Michol lezen ‘Merob’, gelijk ook sommige Hebreeuwsche handschriften en de Septuagint van Lucianus te lezen geven.</note>, Saül's dochter, die zij geschonken had aan Hadriël, den zoon van Berzellaï, die van Molathi was,</verse>
<verse osisID="2Sam.21.9"> en leverde hen over aan de Gabaonieten, die hen kruisigden<note n="2332">De Septuag. vertaalt het Hebr. (ook v. 6) met: ‘en zij hingen hen in de zon’, waarmede de in het Oosten gebruikelijke terechtstelling (zie Deut. XXI 21-23) bedoeld is, welke men op oude gedenkteekenen dikwerf ziet afgebeeld. De veroordeelde hangt met hoofd en armen voorover vastgehecht over een niet hoogen paal.</note> op den berg vóór den Heer. Zoo vielen die zeven, te zamen gedood in de eerste dagen van den oogst, in het begin van den gerstenoogst<note n="2333">Naar eene verbeterde lezing van het Hebr.: ‘En zij hingen daar alle zeven te zamen. En zij waren terechtgesteld in de eerste.... gerstenoogst’. Juist in dien tijd vierde men bij het heiligdom het feest der Ongezuurde Brooden (zie Lev. XXIII 7 volg.; Deut. XVI 1 volg.). In afwijking van het Deut. XXI 23 geboekstaafde verbod liet men de terechtgestelden aan de palen hangen. Die afwijking schijnt gerechtvaardigd, vooreerst, omdat de Gabaonieten de zeven terecht stelden naar hun (Chanaänietisch) recht, maar voorts en beter nog, omdat men daardoor van God een teeken van verzoening (zie volgende noot) wenschte te verkrijgen. - De beschrijving van den toestand der zeven dient ter inleiding van hetgeen Respha aan hen gaat doen.</note>.</verse>
<verse osisID="2Sam.21.10"> En Respha, Aia's dochter, nam een treurgewaad en spreidde het onder zich uit op de rots, van het begin van den oogst totdat van den hemel water op hen regende<note n="2334">Naar de Luciaansche Septuag.: ‘totdat water Gods van den hemel kwam’, d.w.z. totdat God in dit anders steeds droge jaargetijde regen zond. Hoe lang Respha's heldhaftige wake duurde, blijkt niet.</note>, en liet niet toe, dat de vogelen des daags en de wilde dieren<note n="2335">In de vermelding der wilde dieren zien sommigen een bewijs voor hun gevoelen, dat de zeven niet aan palen, maar op den grond terechtgesteld werden. Maar op de oude afbeeldingen verschijnen de aan palen hangenden zeer dicht bij den grond.</note> des nachts hen verscheurden.</verse>
<verse osisID="2Sam.21.11"> En men deelde aan David mede wat Respha, de dochter van Aia, Saül's bijvrouw, gedaan had.</verse>
<verse osisID="2Sam.21.12"> Toen ging David heen en haalde het gebeente van Saül en het gebeente van zijnen zoon Jonathas van de mannen van Jabes Galaäd, die het ontvoerd hadden van het plein van Bethsan, waar de Philistijnen hen hadden opgehangen, toen zij Saül op den Gelboë verslagen hadden.</verse>
<verse osisID="2Sam.21.13"> Hij haalde dan van daar het gebeente van Saül en het gebeente van zijn zoon Jonathas, en men verzamelde het gebeente van hen, die gekruisigd waren,</verse>
<verse osisID="2Sam.21.14"> en begroef het met het gebeente van Saül en zijn zoon Jonathas in het land van Benjamin aan de zijde<note n="2336">Hebr.: ‘be-tsela’, wat vele nieuweren onder verwijzing naar Jos. XVIII 28 (zie evenwel noot 11 aldaar) weergeven met ‘te Sela’. Waarschijnlijk echter heeft men hier evenals I Reg. X 2 (zie noot 2 en 3 ald.) te lezen: be-Baʽalah, d.i. bij Baäla of Cariathiarim; het graf van Cis lag bij het graf van Rachel; misschien was dit dezelfde begraafplaats.</note>, in het graf van zijn vader Cis. En men deed alles wat de koning bevolen had, en daarna was God met het land verzoend<note n="2337">Met dezelfde woorden eindigt ook het verhaal van de volkstelling en haar gevolgen (XXIV 1-25), waaruit men wel mag besluiten dat de twee verhalen oorspronkelijk vereenigd waren. - Het lijdt geen twijfel, dat de v. 1-14 verhaalde gebeurtenissen niet tegen het einde, maar in het begin van David's regeering, zeker vóór den opstand van Absalom, plaats hadden. Afgezien toch van het reeds gezegde (zie noot 6), is het zeer onwaarschijnlijk, dat de wraak over Saül's misdaad zoo lang op zich zou hebben laten wachten en dat Respha haar man zoo lang zou hebben overleefd. Daarbij komt, dat nergens kinderen der terechtgestelden vermeld worden. Dezen schijnen dus den dood te hebben ondergaan, alvorens zij tot den huwbaren leeftijd gekomen waren. Valt dus de uitdelging van Saül's geslacht in den aanvang van David's regeering, dan schijnt het verhaal daarvan niet door den schrijver der Boeken Samuel zelf bij het werk te zijn gevoegd; want deze verhaalt de gebeurtenissen in de volgorde, waarin zij plaats hadden, en maakt het volgende steeds door het voorafgaande duidelijk. Niettemin geeft het verhaal eene belangrijke aanvulling van het geschiedwerk, daar het den volslagen ondergang van het door God verworpen koningshuis doet uitkomen.</note>.</verse> 
<verse osisID="2Sam.21.15"> En wederom voerden de Philistijnen oorlog tegen Israël<note n="2338">Het tweede stuk van het aanhangsel (v. 15-23) gewaagt van vier, in verschillende schermutselingen met de Philistijnen door helden van David behaalde zegepralen op evenveel Philistijnsche helden, allen behoorende tot één te Geth wonend reuzengeslacht (zie v. 23). Met uitzondering van het eerste worden die avonturen I Par. XX 4-7 ongeveer letterlijk herhaald. Het wederom in den aanhef van het eerstverhaalde heldenfeit verraadt dat het geheel ontleend werd aan een oud krijgsverhaal en oorspronkelijk geen deel uitmaakte van ons geschiedboek.</note>, en David daalde af<note n="2339">Hetzij van Jerusalem, hetzij van Hebron.</note> en zijne dienaren met hem en zij streden tegen de Philistijnen. Toen nu David moede werd,</verse>
<verse osisID="2Sam.21.16"> trachtte Jesbibenob, die van het geslacht Arapha was, wiens speerijzer driehonderd onzen woog en die met een nieuw zwaard omgord was, David te verslaan<note n="2340">Jesbibenob kan naar het gevoelen van deskundigen geen eigennaam zijn. Sommigen willen daarvoor lezen, ten deele naar eene variant van het Hebr.: ‘en zij bleven (waj-jesjboe voor we-jisbi) te Gob’ (zie v. 18), en meenen dat dit zinnetje, van achter zijne dienaren van v. 15 hierheen verschoven, het uitvallen van den naam van den Philistijn veroorzaakte. Anderen verwijzen naar de Luciaansche Septuagint en lezen: ‘daagde Dadoe, de zoon van Joas, op’. Van het geslacht Arapha, Hebr.: ‘van het geslacht ha-Rapha’, wat de Septuag. I Par. XX 4 volg. vertaalt met ‘van het geslacht der Reuzen’. Vermoedelijk rekende de vertaler de daar en hier bedoelde helden, schoon zij volgens v. 22 alle vier ‘te Geth aan Rapha geboren waren’, d.i. Rapha van Geth tot vader of stamvader hadden, tot de Raphaïeten (Septuag. Reuzen), van welke Gen. XIV 5; Deut. II 11 (zie noot 8 ald.), III 11; Jos. XII 4, XIII 12 sprake is. De meeste oude en nieuwe schriftverklaarders namen die meening over, maar, naar het schijnt, ten onrechte. Waren de hier bedoelde vier zonen of nakomelingen van Rapha wel is waar ook reuzen, gelijk de Raphaïeten en Enakieten, als Philistijnen stamden zij niet af van deze resten der oude bevolking van Chanaän. Met een nieuw zwaard. Hebr.: ‘met een nieuw....’ Mogelijk is het voor nieuw gebruikte Hebreeuwsche woord uit een minder gebruikelijken naam van een of ander wapen verschreven. - Naar Flavius Josephus gist, had de Philistijn David reeds ter aarde geworpen.</note>.</verse>
<verse osisID="2Sam.21.17"> Maar Abisaï, de zoon van Sarvia, kwam hem te hulp en sloeg den Philistijn dood. Toen zwoeren de manschappen van David en zeiden: Voortaan zult gij niet meer met ons ten strijde trekken, opdat gij Israël's lamp niet uitdooft<note n="2341">Vgl. de beeldspraak van de vrouw van Thecua, XIV 7.</note>.</verse>
<verse osisID="2Sam.21.18"> Nog was er een andere oorlog te Gob, met de Philistijnen; toen versloeg Sobachaï van Husati Saph van den stam Arapha uit het geslacht der reuzen<note n="2342">Uit den aanhef van dit vers alsmede van v. 19 en 20 blijkt, dat het tooneel van al de vier krijgsbedrijven, ook van het eerste, hetzelfde was. Maar ten opzichte van den naam der plaats heerscht verschil, niet slechts hier (v. 18 en 19 Gob, v. 20 Geth), maar ook I Par. XX (v. 4 Gazer, v. 6 Geth). De verwarring wordt nog vermeerderd door afwijkende lezingen van den grondtekst en van de verschillende vertalingen, als Nob, Rom, Rob, Gaza. Een plaats ‘Gob’ is van elders niet bekend; maar juist om zijne onbekendheid kunnen afschrijvers dien door meer bekende namen volgens hunne gissing vervangen hebben. Van Husati, Hebr.: ‘de Husathiet’. Eene familie Husa (Vulgaat: Hosa) van Bethlehem wordt I Par. IV 4 vermeld. Uit het geslacht der reuzen is een tweede vertaling van het voorafgaande: ‘van den stam Arapha’; zie noot 15.</note>.</verse>
<verse osisID="2Sam.21.19"> Ook was er een derde oorlog te Gob met de Philistijnen, gedurende welken Adeodatus, de zoon van Saltus, een bontwever uit Bethlehem, Goliath, den Getheër, versloeg, wiens speerschacht was als een weversboom.</verse>
<verse osisID="2Sam.21.20"> Een vierde oorlog werd te Geth gevoerd; toen was er een man van groote lengte, die aan elke hand en elken voet zes vingers had, te zamen vier en twintig<note n="2343">De namen Adeodatus en Saltus zijn door Hiëronymus uit het Hebr. Elchanan en Jaïr vertaald. Het vers geraakte in het ongereede en luidde volgens I Par. XX 5 oorspronkelijk: ‘Ook was er.... met de Philistijnen, en Elchanan, de zoon van Jaïr, versloeg Lachmi, den broeder van Goliath....’ Het slot, naar het Hebr.: ‘en het hout van zijn speer was als een weversboom’, kan volgens Hebreeuwsch taalgebruik even goed slaan op Goliath als op Lachmi. Vgl. I Reg. XVII 7.</note><note n="2344">Zoo in den ouden als den nieuwen tijd zijn er herhaaldelijk menschen geboren met twaalf vingers, minder dikwerf ook met twaalf teenen.</note>; ook die was van het geslacht Arapha.</verse>
<verse osisID="2Sam.21.21"> En hij hoonde Israël; maar hem versloeg Jonathan, de zoon van Samaä, David's broeder.</verse>
<verse osisID="2Sam.21.22"> Deze vier waren nakomelingen van Arapha te Geth, en zij sneuvelden door de hand van David en zijne dienaren.</verse>
<div class="plat"><note n="2345">Vgl. XIII 3.</note></div>
</chapter>
<chapter osisID="2Sam.22"> 
<title>Hoofdstuk XXII.</title>
<p>David's dank- en zegelied (v. 1-51).</p>
<verse osisID="2Sam.22.1"> David nu sprak tot den Heer de woorden van dit lied, ten dage dat de Heer hem verlost had uit de hand van al zijne vijanden en uit de hand van Saül<note n="2346">Het derde stuk van het aanhangsel (v. 1-51) is Ps. XVII (zie inleiding en aanteekeningen aldaar) in gedeeltelijk anderen en, naar het schijnt, zuiverder vorm. Het lied bestaat uit verzen van drie rijzingen.</note>,</verse>
<verse osisID="2Sam.22.2"> en hij zeide: De Heer is mijn steenrots en mijne kracht en mijn redder<note n="2347">Volgens het metrum en Ps. XVIII 2 is één dezer drie attributen niet oorspronkelijk.</note>.</verse>
<verse osisID="2Sam.22.3"> God, mijne sterkte, op Hem vertrouw ik, mijn schild en de hoorn mijns heils, mijn verheffer en mijn toevlucht, mijn redder; van de ongerechtigheid verlost Gij mij<note n="2348">Naar een verbeterde lezing van het Hebr.: ‘God (is) mijn steenrots, op Hem betrouw ik. - Mijn schild en de hoorn mijns heils, - En mijne hoogte, mijn verlosser van geweld’, drie verzen.</note>.</verse>
<verse osisID="2Sam.22.4"> Den Lofwaardige roep ik aan, den Heer, en van mijne vijanden word ik bevrijd.</verse>
<verse osisID="2Sam.22.5"> Want mij omgaven stervensweeën; de stroomen van Belial verschrikten mij.</verse>
<verse osisID="2Sam.22.6"> Koorden der hel omvingen mij, mij verrasten strikken des doods.</verse>
<verse osisID="2Sam.22.7"> In mijnen nood roep ik den Heer aan, en tot mijnen God verhef ik mijn geroep, en Hij verhoort van uit zijn tempel mijne stem, en mijn kreet dringt door tot zijne ooren.</verse>
<verse osisID="2Sam.22.8"> Daar waggelde en dreunde de aarde, de grondvesten der bergen schokten en schudden, omdat Hij op hen toornde.</verse>
<verse osisID="2Sam.22.9"> Rook stijgt op uit zijn neus, en uit zijn mond slaat verslindend vuur, kolen worden door Hem ontstoken.</verse>
<verse osisID="2Sam.22.10"> Hij deed de hemelen zinken en daalde neder, en duisternis was onder zijne voeten.</verse>
<verse osisID="2Sam.22.11"> En Hij steeg op de Cherubs en vloog, en Hij zweefde op de vleugelen van den wind.</verse>
<verse osisID="2Sam.22.12"> Hij maakte duisternis tot zijne omhulling rondom, wateren zevend uit de wolken der hemelen.</verse>
<verse osisID="2Sam.22.13"> Voor het schitteren zijns aangezichts ontgloeiden kolen vuurs<note n="2349">Naar den met behulp van den Psalm verbeterden en aangevulden grondtekst: ‘Uit den glans stroomen uit zijne wolken, dringen hagel en vlammende kolen’.</note>.</verse>
<verse osisID="2Sam.22.14"> De Heer dondert uit den hemel, en de Verhevene laat zijne stem weergalmen.</verse>
<verse osisID="2Sam.22.15"> Hij wierp schichten en dreef hen uiteen, bliksems, en Hij verteerde hen.</verse>
<verse osisID="2Sam.22.16"> En zichtbaar werden de beddingen der zee, en ontbloot lagen de grondslagen des aardrijks, van het uitvaren des Heeren, van het snuiven des ademtochts zijner verbolgenheid<note n="2350">Van het uitvaren des Heeren mist, om het vereischte vers te vormen, de derde rijzing. In den Psalm ontbreekt die rijzing niet; maar daar wekt het aanspreken Gods bevreemding. Men zal mogen lezen: ‘Van het uitvaren van den Heere God’.</note>.</verse>
<verse osisID="2Sam.22.17"> Hij reikte uit den hooge en nam mij op, en Hij trok mij uit der wateren vloed.</verse>
<verse osisID="2Sam.22.18"> Hij bevrijdde mij van mijn oppermachtigen vijand en van hen, die mij haten, omdat zij mij te machtig waren.</verse>
<verse osisID="2Sam.22.19"> Men overrompelde mij op den dag mijner kwelling, maar de Heer werd mijne sterkte.</verse>
<verse osisID="2Sam.22.20"> En Hij leidde mij uit in de ruimte, Hij bevrijdde mij, omdat Hij welgevallen aan mij had.</verse>
<verse osisID="2Sam.22.21"> En de Heer vergeldt mij naar mijne gerechtigheid, en naar de reinheid mijner handen loont Hij mij.</verse>
<verse osisID="2Sam.22.22"> Want ik hield de wegen des Heeren, en ik beging geene snoodheid verre van mijnen God.</verse>
<verse osisID="2Sam.22.23"> Want al zijne voorschriften stonden mij voor oogen, en zijne bevelen stiet ik niet van mij af.</verse>
<verse osisID="2Sam.22.24"> En ik ben volmaakt vóór Hem, en ik wacht mij voor mijne ongerechtigheid.</verse> 
<verse osisID="2Sam.22.25"> En vergelding schenkt mij de Heer naar mijne gerechtigheid, naar mijner handen reinheid, die voor den aanblik zijner oogen is.</verse>
<verse osisID="2Sam.22.26"> Met den heilige zijt Gij heilig, en met den sterkmoedige volmaakt.</verse>
<verse osisID="2Sam.22.27"> Met den uitverkorene zijt Gij uitverkoren en met den verkeerde zijt Gij verkeerd.</verse>
<verse osisID="2Sam.22.28"> En aan het nederige volk verschaft Gij redding, en met uwe oogen vernedert Gij de hoovaardigen.</verse>
<verse osisID="2Sam.22.29"> Want Gij zijt mijne lamp, o Heer, en Gij, o Heer, verlicht mijne duisternis.</verse>
<verse osisID="2Sam.22.30"> Met U toch ga ik geharnast<note n="2351">Hebr.: ‘Met U ren ik tegen de drommen’.</note>, met mijnen God spring ik een muur over.</verse>
<verse osisID="2Sam.22.31"> Die God, smetteloos is zijn weg, de uitspraken des Heeren zijn in het vuur beproefd; het schild is Hij voor al wie op Hem vertrouwen.</verse>
<verse osisID="2Sam.22.32"> Wie is God behalve de Heer, en wie is sterk behalve onze God<note n="2352">Naar den grondtekst: ‘en wie is een rotssteen dan alleen onze God?’</note>?</verse>
<verse osisID="2Sam.22.33"> God, die mij omgordde met kracht en mijnen weg volmaakt effende,</verse>
<verse osisID="2Sam.22.34"> die mijne voeten maakte als die van herten en mij plaatste op de hoogten,</verse>
<verse osisID="2Sam.22.35"> die mijne handen oefende ten strijde en mijne armen maakte als een metalen boog.</verse>
<verse osisID="2Sam.22.36"> Gij verleendet mij het schild van uwe behoudenis, en uwe genade maakte mij groot.<note n="2353">In de Vulgaat onvolledig luidt dit vers in den grondtekst: ‘En gij gaaft mij het schild van uwe behoudenis en uwe rechterhand beurde mij op en uwe goedheid maakte mij groot’.</note></verse>
<verse osisID="2Sam.22.37"> Groot maakt Gij onder mij mijne schreden, en mijne voeten wankelen niet.</verse>
<verse osisID="2Sam.22.38"> Ik zet mijne vijanden na en verpletter hen, en ik keer niet terug vooraleer ik hen verdelgd heb.</verse>
<verse osisID="2Sam.22.39"> Ik verdelg ze en vel ze neer, dat ze niet kunnen opstaan; zij vallen onder mijne voeten.</verse> 
<verse osisID="2Sam.22.40"> Gij omgorddet mij met kracht tot den strijd, Gij deedt hen, die mij weerstonden, zich onder mij krommen.</verse>
<verse osisID="2Sam.22.41"> Mijne vijanden deedt Gij den rug voor mij keeren, en mijne haters, ik verdelg hen.</verse>
<verse osisID="2Sam.22.42"> Zij roepen - en niemand is er die redding brengt, - tot den Heer; en Hij verhoort hen niet.</verse>
<verse osisID="2Sam.22.43"> Ik vergruizel hen als stof der aarde, als modder der straten vertreed en verschop ik hen.</verse>
<verse osisID="2Sam.22.44"> Gij redt mij uit muiterijen mijns volks, Gij beschermt mij als hoofd van heidenen; een mij onbekend volk dient mij.</verse>
<verse osisID="2Sam.22.45"> Uitheemsche zonen weerstaan mij; bij het hooren des oors worden zij mij onderdanig.</verse>
<verse osisID="2Sam.22.46"> Uitheemsche zonen zijn ontmoedigd en rotten saam in hunne schuilhoeken<note n="2354">Te oordeelen naar het metrum schijnt een afschrijver het onderwerp uitheemsche zonen uit v. 45 te hebben herhaald. Vermoedelijk luidde v. 36 oorspronkelijk in zijn geheel: ‘En zij werden opgeschrikt uit hunne burgen’.</note>.</verse>
<verse osisID="2Sam.22.47"> De Heer leeft en geloofd zij mijn God, en hooggeprezen zij de sterke God mijns heils.</verse>
<verse osisID="2Sam.22.48"> God, die mij wrake geeft en aan mij volken onderwerpt,</verse>
<verse osisID="2Sam.22.49"> die mij ontrukt aan mijne vijanden en mij verheft boven mijne tegenstrevers, mij van den man der ongerechtigheid verlost.</verse>
<verse osisID="2Sam.22.50"> Daarom wil ik u, o Heer, bij de volken roemen en uwen naam lofzingen,</verse>
<verse osisID="2Sam.22.51"> die hoog verhief het heil van zijnen koning en barmhartigheid bewees aan zijnen gezalfde, David, en aan zijn zaad in eeuwigheid.</verse>
</chapter>
<chapter osisID="2Sam.23"> 
<title>Hoofdstuk XXIII.</title>
<p>David's laatste woorden (v. 1-7). David's helden en hunne voornaamste heldendaden (v. 8-39).</p>
<verse osisID="2Sam.23.1"> Dit nu zijn David's laatste woorden<note n="2355">Naar het Hebr. beter, overeenkomstig de omschrijving van Rabbi Jonathan: ‘David's op de toekomst slaande woorden’, d.i. eene aan David toegeschreven voorspelling. Zij vormt (v. 1-7) het vierde stuk van het aanhangsel. Ten gevolge van veel tekstbederf verstaan zoowel de nieuwe als de oude vertalers en verklaarders de profetie wel verkeerdelijk (zie noot 5) in gunstigen zin. De profeet toch schijnt te voorzien dat de toekomstige koningen den weg van godsvrucht en rechtvaardigheid zullen verlaten en daarom hunne straf niet zullen ontgaan. Wat omvang en metrischen vorm betreft herinnert het stuk aan de gnomische spreuken Prov. XXX 1-6 en XXXI 1-9, door inleiding en inhoud aan de voorspellingen van Balaäm, Num. XXIV 3 volg. en 15 volg. In den grondtekst tellen de verzen, in zooverre zij niet verminkt zijn, drie rijzingen; telkens vier verzen maken eene strophe uit.</note>. David, Isaï's zoon, sprak: Zoo sprak de man, wien openbaring werd over den gezalfde van den God van Jacob, de uitgelezen zanger van Israël<note n="2356">Eerste strophe, metrische inleiding, niet van den dichter-profeet, maar van den redactor (vgl. v. 2 en 3). Achter Isaï's zoon viel blijkens het metrum iets uit, hetwelk bezwaarlijk te gissen valt. Ook hetgeen in den grondtekst op zoo sprak de man volgt is verminkt en daarbij verschreven. Men vertaalt hoekkam ʽal gemeenlijk met: ‘hoog verheven’, maar dit is taalkundig bedenkelijk. Naar eene niet ongegronde gissing luidde de zinsnede in navolging van Num. XXIV 3: ‘ʼasjer ʽajin sjethoem’, d.i. wiens oog geopend werd. Over den gezalfde van den God van Jacob; Hebr.: ‘De gezalfde van....’. De uitgelezen zanger van Israël; naar het Hebr., met het oog op Exod. XV 2 en Ps. CXVII 14: ‘en de vriend van den door Israël Geprezene’, d.i. van God. In haar geheel zal de strophe wellicht als volgt moeten luiden. Zoo spreekt David, de zoon van Isaï....En zoo spreekt de man, wiens oog geopend werd,De gezalfde van den God van JacobEn de vriend van den door Israël Geprezene.</note>.</verse>
<verse osisID="2Sam.23.2"> De Geest des Heeren spreekt door mij en zijne rede is op mijne tong.</verse>
<verse osisID="2Sam.23.3"> Gezegd heeft mij Israël's God, gesproken heeft de Sterke van Israël<note n="2357">Tweede strophe, blijkbaar de inleiding van den profeet zelf, naar den grondtekst:‘De Geest van Jahwe spreekt in mij,En zijn woord is op mijne tong.Zoo sprak de God van Israël,Mij verkondigde de God van Israël’.Voor het laatste van Israël vermoedelijk te lezen: ‘van Jacob’.</note>: Een heerscher over menschen (komt), een rechtvaardig heerscher in de vreeze Gods,</verse>
<verse osisID="2Sam.23.4"> gelijk het licht van het morgenrood bij zonsopgang op een wolkenloozen morgen gloeit en gelijk na den regen het kruid opschiet uit de aarde<note n="2358">Derde strophe, eene lofprijzing van den rechtvaardigen heerscher, naar den verbeterden grondtekst (‘jaree eth ʽelohim voor jireath ʽelohim, ‘keoor’ voor oekeoor, ‘bizrah’ voor jizrah, ‘menageeah mimmatar desjeʼ ha-ʽarets’ voor ‘minnogah mimmatar desjeʼ meeʽarets’):‘Wie rechtvaardig heerscht over de menschen,Een heerscher, die God vreest,Hij is als het licht van den morgen,als de zon opgaat zonder wolken,Die (d.i. de morgen) doet glinsterenna den regen de planten der aarde’.</note>.</verse> 
<verse osisID="2Sam.23.5"> Toch was mijn huis niet zoo groot bij God, dat Hij een eeuwig verbond met mij maakte, vast in alles en verzekerd. Want al mijn heil en al mijn begeeren - niets is ervan dat niet ontkiemt<note n="2359">Vierde strophe naar het Hebr. (met weglating van het derde ki):‘Niet aldus mijn huis vóór God,Want een eeuwige overeenkomst heeft Hij met mij gemaakt,Die nauwkeurig vastgesteld en onderhouden wordt:Dat alle hulp en alle genade niet zal baten’.De zin is wel deze: Mijne nakomelingen zullen geen rechtvaardige en godvreezende heerschers zijn en daarom ook niet door Gods zegen het volk ten zegen zijn; want overeenkomstig het eeuwigdurend en onkrenkbaar verbond tusschen God en mij zal vanwege het wangedrag van mijn geslacht alle hulp en alle genade, welke het als mijn nageslacht ontvangen zal, toch niet baten, d.w.z. mijne nakomelingen op den troon zullen als van God afvallig door Hem verworpen worden.</note>.</verse>
<verse osisID="2Sam.23.6"> Maar de boosdoeners worden allen uitgeroeid gelijk de doornen<note n="2360">Het Hebr. ‘oebelijja al kekoets moenad koellaham’, d.i. woordelijk: ‘maar de booze (de boozen) als doorn op de vlucht gedreven al te maal’, is zeker bedorven. Geen der tot dusverre voorgestelde verbeteringen voldoet. Met het oog op hetgeen volgt en op den tekst der Septuag. zal men wellicht mogen lezen: ‘oebelijjaʽal kekoetsim need lekalah’, d, i. maar de boozen (zijn) als doornen een hoop ter verdelging, m.a.w. de boozen zijn als een stapel doornen onnut en tot uitroeiing gedoemd. Ten onrechte neemt men algemeen aan dat het woord need, niet in het algemeen een hoop, maar een hoop van garven beteekent; vgl. Exod. XV 8; Jos. III 13 en 16; Ps. XXXII 7. De uitdrukking lekalah wordt ook II Par. XII 12 en Ezech. XIII 13 gebezigd.</note>, die niet met de hand worden aangegrepen<note n="2361">Deze zinsnede, welke slechts twee rijzingen heeft en de strophe langer maakt dan zij behoort te zijn, schijnt eene prozaïsche randbemerking op v. 7.</note>.</verse>
<verse osisID="2Sam.23.7"> En als iemand ze wil aanvatten, wapent hij zich met ijzer en speerschacht, en met vuur worden zij tot niets verbrand<note n="2362">In den grondtekst eindigt dit vers met ‘basj-sjabeth’, wat vermoedelijk verschreven is en zeggen wil dat de spreuk op den sabbat placht gelezen te worden (vgl. Ps. XVI 1). En als iemand.... aanvatten; naar het Hebr.: ‘En de man (de menschen) valt aan op hen’. Wapent zich met ijzer en speerschacht; Hebr.: ‘gewapend met....’. In haar geheel schijnt de laatste strophe aldus te moeten luiden:‘De boozen (zijn) als doornen een hoop ter verdelging,En de menschen vallen er op (op de doornen) aan,Zij die gewapend zijn met ijzer en speerschacht,En in het vuur zullen zij (de doornen) verbrand worden.’Met ijzer (zwaard) en speerschacht. Dichterlijk gaat de profeet van het beeld (de doornen) over op het afgebeelde, de boozen, die met zwaard en speer worden uitgeroeid, evenals doornen, die ook niet met de hand worden aangetast.</note>.</verse> 
<verse osisID="2Sam.23.8"> Dit zijn de namen van David's dapperen<note n="2363">Het vijfde stuk van het aanhangsel (v. 8-39) is eene nieuwe opsomming van David's helden met vermelding van eenige hunner stoutste avonturen veel overeenkomst vertoonend met die van XXI 15-22 en vermoedelijk aan dezelfde bron als deze ontleend. De Chroniekschrijver lascht (I Par. XI 11-47) dezelfde lijst in terstond na het verhaal van de verovering en opbouwing van Jerusalem, waar zij ook beter past. Door vergelijking der twee teksten, ook in de vertalingen, kunnen beide worden opgehelderd en aangevuld.</note>. De op den stoel gezetene, de wijste, de hoofdman onder de dertig, hij is als een allerteederst houtwormpje en hij versloeg achthonderd man in één treffen<note n="2364">Door de in den grondtekst voorkomende, zeer verschreven eigennamen als voorwerpsnamen te vertalen, kwam Hiëronymus er toe, de geheele plaats van David te verstaan, wiens naam dan ook later in niet weinige handschriften der Vulgaat herhaald werd. Naar den met groote zekerheid herstelden grondtekst moet de plaats intusschen luiden: Isjbaäl, de Hachmoniet, een rosj-hasjalisjim; deze zwaaide zijn spies over achthonderd, in eens geveld’. Om de bekende reden (zie II noot 8) werd de naam Isjbaäl in Isjboseth veranderd, wat tot verdere afwijkingen aanleiding gaf. Hachmoniet is gelijk aan nakomeling van Hachmon, van elders onbekend. Rosj-ha-sjalisjim is evenals sjalisjim een militaire titel, ook bij andere oude volken van het Oosten gebruikelijk. Voor achthonderd heeft de Chroniek ‘driehonderd’. Het is geenszins uitgesloten, dat de rosj-ha-sjalisjim met de onder zijn onmiddellijk bevel staande kleine bende de veel grootere troep der Philistijnen aanviel en versloeg.</note>.</verse>
<verse osisID="2Sam.23.9"> Na dezen Eleazar, de zoon van zijns vaders broeder, de Ahohiet, een van de drie helden, die bij David waren, toen de Philistijnen aan het smaden waren en daar vergaderd waren ten strijde<note n="2365">Naar het Hebr., met behulp van I Par. XI 12-13 (Hebr.) gewijzigd: ‘En na dezen (was) Eleazar, de zoon van Dodo, de Ahohiet, van de drie helden. Hij was met David te Pas-Dammin en de Philistijnen waren daar verzameld’. De Ahohiet; een Benjaminietisch geslacht Ahoha (Vulg. Ahoë) wordt I Par. VIII 4 vermeld. Van de drie helden. Eleazar vormde met Jesbaäl (v. 8) en Semma (v. 11) het meest befaamde drietal van 's konings helden. Over Pas-Dammin zie I Reg. XVII 1 met de betreffende noot.</note>.</verse>
<verse osisID="2Sam.23.10"> En toen de mannen van Israël optrokken, vatte hij post<note n="2366">Volgens den grondtekst: ‘En de mannen van Israël weken, maar hij hield stand’.</note> en richtte eene slachting aan onder de Philistijnen, totdat zijne hand moede werd en aan het zwaard verstijfde<note n="2367">Door samentrekking der vermoeide spieren.</note>. Zoo bewerkte de Heer te dien dage groot heil, en het volk, dat gevloden was, keerde terug, om den buit der gesneuvelden weg te halen.</verse>
<verse osisID="2Sam.23.11"> En na dezen Semma, de zoon van Age, van Arari<note n="2368">Vermoedelijk het tegenwoordige dorp Ararah, zie Jos. XV noot 19 en I Reg. XXX noot 15. Vgl. Judic. XV noot 12, einde, en voor Semma Judic. XVI noot 40.</note>. Eens had- den de Philistijnen zich bij een wachtpost<note n="2369">Naar den grondtekst vermoedelijk: ‘te Lechi’, zie Judic. XV noot 12.</note> verzameld, waar een stuk land lag vol linzen. Toen nu het volk voor de Philistijnen op de vlucht ging,</verse>
<verse osisID="2Sam.23.12"> maakte hij midden op dat stuk land halt en verdedigde het en versloeg de Philistijnen, en de Heer bewerkte een groot heil.</verse>
<verse osisID="2Sam.23.13"> Eens ook daalden de drie, die hoofdmannen onder de dertig waren<note n="2370">Naar het Hebr. met geringe wijziging: ‘de (zooeven genoemde) drie rosj-ha-sjilisjim’.</note>, af en kwamen tijdens den oogst<note n="2371">Volgens de Chroniek: ‘naar de rots’.</note> bij David in de spelonk Odolla, en het kamp der Philistijnen was opgeslagen in het dal der Reuzen<note n="2372">Hebr.: ‘in het dal Raphaïm; zie V noot 18.</note>.</verse>
<verse osisID="2Sam.23.14"> En David was in de sterkte, en een wachtpost der Philistijnen bevond zich toen te Bethlehem.</verse>
<verse osisID="2Sam.23.15"> David nu kreeg een verlangen en zeide: Och, dat mij iemand een teug water gave uit den put, die te Bethlehem, naast de poort is!</verse>
<verse osisID="2Sam.23.16"> Toen braken de drie helden door de legerplaats der Philistijnen heen en schepten water uit den put van Bethlehem, die bij de poort was, en brachten het aan David; deze echter wilde het niet drinken, maar plengde het den Heere.</verse>
<verse osisID="2Sam.23.17"> zeggende: Genadig zij mij de Heer, dat ik dit niet doe! Zou ik drinken van het bloed dier mannen, die er op uit zijn gegaan, en van hun levensgevaar? Hij wilde het dus niet drinken<note n="2373">Bezwaarlijk kon David aan de drie dapperen een beter bewijs van waardeering en een beter voorbeeld van zelfbeteugeling geven.</note>. Dat deden de drie dappersten.</verse>
<verse osisID="2Sam.23.18"> Voorts was Abisaï, de broeder van Joab, de zoon van Sarvia, de overste van de drie<note n="2374">Naar het Hebr. met de noodige wijziging: ‘rosj-ha-sjalisjim’.</note>; hij is het, die zijne lans verhief tegen driehonderd man, welke hij versloeg; hij had naam onder de drie</verse>
<verse osisID="2Sam.23.19"> en was onder de drie de aan- zienlijkste en was hun hoofd; maar de eerste drie evenaarde hij niet<note n="2375">De vermoedelijke zin is: ‘onder de sjalisjim was hij (voorheen) van die bijzonder dapperen de meest befaamde en (daarom) werd hij hun hoofd, d.i. rosj-ha-sjalisjim; toch evenaarde hij als held niet het boven genoemde drietal’.</note>.</verse>
<verse osisID="2Sam.23.20"> Voorts Banaias, de zoon van Joiada, een zeer dapper man, van groote krijgsbedrijven, van Cabseël<note n="2376">Naar den grondtekst vermoedelijk: ‘Banaias.... een man van kracht, volbrenger van groote daden, van Cabseël’. Deze plaats wordt Jos. XV 21 onder de steden van Juda genoemd.</note>. Hij doodde twee leeuwen van Moab<note n="2377">Hebr.: ‘ʽeth-sjenee arieel’. Arieel beteekent ‘leeuw Gods’, d.i. volgens sommigen een bijzonder sterke leeuw. Maar naar allen schijn is Arieel (een enkelvoud en daarom niet passend bij het voorafgaande twee) een eigennaam en zal men met de Septuag. moeten lezen: ‘de twee zonen van Arieel in Moab’.</note>, en hij daalde af en doodde eenen leeuw midden in een kuil in de dagen dat er sneeuw lag<note n="2378">Men kan den grondtekst met geringe wijziging wellicht beter aldus vertalen: ‘en hij placht (jeereed voor ‘jeerad’) af te dalen en den leeuw (d.i. de leeuwen, welke hij versloeg) te werpen in den put in den sneeuwtijd. Als er sneeuw lag, kon hij het verslagen roofdier gemakkelijk daarheen trekken.</note>.</verse>
<verse osisID="2Sam.23.21"> Ook versloeg hij een Egyptenaar, een man, het bezien waard, met een speer in de hand<note n="2379">De Chroniek voegt hier nog bij: ‘als een weversboom’.</note>. Toen hij dan op hem was afgekomen met een stok, wrong hij den Egyptenaar met geweld de speer uit de hand en doodde hem met zijn eigen speer.</verse>
<verse osisID="2Sam.23.22"> Dat deed Banaias, de zoon van Joiada.</verse>
<verse osisID="2Sam.23.23"> En hij was onder de drie dapperen befaamd, die tot de dertig aanzienlijksten behoorden; toch evenaarde hij de drie niet<note n="2380">Naar den verbeterden grondtekst: ‘en hij had naam ouder de sjalisjim, en hij was befaamd onder de sjalisjim, maar de drie evenaarde hij niet’.</note>. En David maakte hem tot zijn geheimen raadsman<note n="2381">Naar de Luciaansche Septuag.: ‘tot zijn lijfwachter’.</note>.</verse>
<verse osisID="2Sam.23.24"> Asaël, de broeder van Joab, onder de dertig<note n="2382">De hier beginnende lijst van helden leidt de Chroniekschrijver in met de woorden: ‘En de gibborim in het leger’. Voor onder de dertig te lezen ‘van de sjalisjim’. Of dit, gelijk sommigen meenen, ook op al de volgenden slaat, schijnt twijfelachtig.</note>, Elchanan, de zoon van zijns vaders broeder<note n="2383">Naar het Hebr.: ‘de zoon van Dodo’. Deze Elchanan is niet te vereenzelvigen met dien van v. 9.</note>, van Bethlehem,</verse>
<verse osisID="2Sam.23.25"> Semma van Harodi, Elica van Harodi<note n="2384">Elica komt I Par. XI 1 niet voor. Van Harodi zou kunnen wijzen op de Judic. VII 1. genoemde bron Harad (Hebr. Charod), welke (zie de betreffende noot) in het Overjordaansche te zoeken is. Maar volgens de Chroniek was Semma (Sammoth) een Aroriet. Zie hierboven noot 14.</note>,</verse> 
<verse osisID="2Sam.23.26"> Heles van Phalti, Hira, Acces' zoon van Thecua<note n="2385">In Phalti schuilt wellicht het Bethphelet, Jos. XV 27 onder de steden van Juda vermeld. Thecua, zie XIV noot 1.</note>,</verse>
<verse osisID="2Sam.23.27"> Abiëzer van Anathoth, Mobonnaï van Husati<note n="2386">Anathoth (zie Jos. XXI 18) priesterstad van Benjamin, dicht bij Jerusalem, geboortestad van Jeremias. Voor Mobonnaî overeenkomstig XXI 18; I Par. XI 29, XX 4, XXVII 11 te lezen: Sobbochaï. Van Husathi, zie XXI 18 met noot 18.</note>,</verse>
<verse osisID="2Sam.23.28"> Selmon, de Ahohiet, Maharaï de Netophathiet<note n="2387">De Ahohiet, zie hierboven noot 11. De Nethophathiet. Netuphath, vermoedelijk het tegenwoordige dorp Bet Nettîf bij Bethlehem, wordt IV Reg. XXV 23; I Esdr. II 12; II Esdr. VII 26; Jer. XL 8 vermeld.</note>,</verse>
<verse osisID="2Sam.23.29"> Heled, Baäna's zoon, ook een Netophathiet, Ithaï, Ribaï's zoon, van Gabaäth van de kinderen van Benjamin,</verse>
<verse osisID="2Sam.23.30"> Banaia de Pharathoniet, Heddaï van de beek Gaäs<note n="2388">De Pharathoniet, zie Judic. XII 15 en I Par. XXVII 14. Van de beek (Hebr. ‘de beken’) Gaäs, vermoedelijk te zoeken bij den berg Gaäs, zie Jos. XXIV noot 16.</note>,</verse>
<verse osisID="2Sam.23.31"> Abialbon de Arbathiet, Azmaveth van Beromi<note n="2389">Abialbon heet in de Chroniek Abiël. Vermoedelijk werd deze naam gewijzigd en luidde hij oorspronkelijk Abibaäl. De Arbathiet beteekent waarschijnlijk: van Beth-Araba, zie Jos. XV 6. Van Beromi, d.i. van Bahurim, zie XVI 5.</note>,</verse>
<verse osisID="2Sam.23.32"> Eliaba van Salaboni<note n="2390">D.i. van Salebim, zie Jos. XIX 42, Judic. I 35 en I Reg. IX noot 5.</note>, de zonen van Jassen, Jonathan,</verse>
<verse osisID="2Sam.23.33"> Semma van Orori<note n="2391">Vgl. v. 25, doch blijkbaar zijn v. 32 b en 33 a verschreven. Mogelijk luidden zij oorspronkelijk (zie I Par. XI 33 met noot 16): ‘Benihassem, de Gersoniet, Jonathan, de zoon van Sage, de Arariet’.</note>, Aiam, Sarar's zoon, de Aroriet,</verse>
<verse osisID="2Sam.23.34"> Eliphet, de zoon van Aäsbaï, den zoon van Machati<note n="2392">Naar den grondtekst: ‘Eliphet.... de zoon van een Maächatiet’; zie XX 14.</note>, Eliam, Achitophel's zoon, de Geloniet<note n="2393">Vgl. XV 12.</note>,</verse>
<verse osisID="2Sam.23.35"> Hesraï van Carmel, Pharaï van Arbi<note n="2394">Carmel, zie I Reg. XXV 2. Van Arbi; vermoedelijk wordt Arab (Jos. XV 52) in het bergland van Juda bedoeld.</note>,</verse>
<verse osisID="2Sam.23.36"> Igaäl, Nathan's zoon, van Soba, Bonni van Gadi<note n="2395">Naar de Septuag. en I Par. XI doen vermoeden, moet dit vers luiden: ‘Igaäl (of: Joëel), de zoon (of broeder) van Nathan, Misba (Misbahar), de zoon van Agaraï (Agaddi).</note>,</verse>
<verse osisID="2Sam.23.37"> Selec van Ammoni, Naharaï de Berothiet, de wapendrager van Joab, Sarvia's zoon<note n="2396">Van Ammoni, d.i. de Ammoniet. De Berothiet, zie IV 2.</note>,</verse>
<verse osisID="2Sam.23.38"> Ira de Jethriet, Gareb ook een Jethriet,</verse>
<verse osisID="2Sam.23.39"> Urias de Hetheër: te zamen zeven en dertig.</verse>
</chapter>
<chapter osisID="2Sam.24">
<title>Hoofdstuk XXIV.</title><p>David gelast Joab eene volkstelling te houden, wat deze niet zonder tegenstreven doet (v. 1-9). De zondigheid zijner daad erkennend, verneemt de koning van den profeet Gad dat God hem uit drie straffen de keuze laat, van welke David die kiest, welke hem niet doet vallen in de handen der menschen (v. 10-14). Als daarop de pest uitbreekt en de slaande engel Jerusalem nadert, vraagt David ontferming voor zijn volk (v. 15-17). Gad gelast hem een altaar op te richten. Als David op den van Areüna gekochten dorschvloer een altaar opgericht en aldaar geofferd heeft, wijkt de plaag (v. 18-25).</p>
<verse osisID="2Sam.24.1"> En<note n="2397">Het laatste stuk van het aanhangsel (XXIV, vgl. I Par. XXI, blijkbaar uit dezelfde bron) verraadt zich door zijn aanhef: ‘En opnieuw....’ als voorheen deel uitmakend van een ander geschiedwerk en door zijn slot (v. 25 b, vgl. met I Par. XXI 14 b) als oorspronkelijk met het vernaal over de vermoording der Gabaonieten vereenigd. Hier als los aanhangsel bijgevoegd, onderging het, naar het schijnt, weinig of geen verandering; door den Chroniekschrijver daarentegen ingelascht in zijn geschrift, werd het hier en daar overeenkomstig het doel van den schrijver gewijzigd.</note> de gramschap des Heeren ontstak opnieuw tegen Israël en bewoog David tegen hen te zeggen: Ga, tel Israël en Juda<note n="2398">Naar het Hebr. duidelijker: ‘en zette David tegen hen (de Israëlieten) aan, zeggende: Ga.... Juda’. Opnieuw ('s Heeren eerste gramschap werd veroorzaakt door de vermoording der Gabaonieten) heeft het volk Gods toorn opgewekt en moet gekastijd worden. Daarom laat God toe dat het hoofd van het volk, volgens den Chroniekschrijver ‘op aansporing van Satan’, eene zondige daad verricht, voor welke met den koning ook het volk moet boeten. Vgl. I Reg. XXVI 19. De zware straf (zie v. 15) doet de zonde van David zeer groot verschijnen, en dat zij vooral neerkwam op het volk, geeft reden om te vermoeden, dat het volk of althans eene partij onder het volk medeplichtig was met den koning. Zie verder noot 5.</note>.</verse>
<verse osisID="2Sam.24.2"> En de koning sprak tot Joab, zijn legeroverste<note n="2399">Volgens v. 4 en I Par. XXI 2 te lezen: ‘tot Joab en zijne legeroversten’. Door den veldheer en zijne legeroversten te houden, zou de telling enkel over de strijdbare mannen van Israël gaan. Zie ook v. 9.</note>: Doorkruis al de stammen van Israël, van Dan tot Bersabeë, en telt het volk, opdat ik zijn getalsterkte wete.</verse> 
<verse osisID="2Sam.24.3"> En Joab zeide tot den koning: Make de Heer, uw God, uw volk nog eenmaal zoo talrijk als het thans is, vermenigvuldige Hij het zelfs honderdvoud vóór de oogen van mijnen heer en koning<note n="2400">Naar het Hebr.: ‘Voege de Heer.... bij dit volk nog honderdmaal meer dan zij thans zijn, terwijl de oogen van mijnen heer en koning het aanzien’, d.w.z. nog bij David's leven.</note>; doch wat wil mijn heer en koning met deze zaak<note n="2401">De Chroniekschrijver laat Joab hier nog bijvoegen (Hebr.): ‘Waarom zou het Israël tot schuld worden?’ Geheel overeenkomstig de opvatting van den schrijver, in v. 1 geuit, begreep dus ook Joab dat David iets zeer zondigs voorhad en voorzag hij zelfs dat de straf daarvoor ook op Israël zou neerkomen. Daaruit valt te besluiten dat het zondig voornemen van David beantwoordde aan een zondig verlangen van het volk of althans van een gedeelte van het volk, voorts dat de zondigheid in meer moet hebben bestaan dan in de ijdelheid, welke de schriftverklaarders zeker niet ten onrechte bij den koning of bij den koning en zijn volk onderstellen. Nu blijkt uit I Par. XXVII, dat David na en bij gelegenheid van de telling zijn volk geheel op militaire leest ging schoeien (v. 1-15) en ook in andere opzichten het schitterend machtsvertoon zijner heidensche buren begon na te bootsen (v. 16-22, v. 25-31, v. 32-34). Men mag wel onderstellen dat zulks strookte met de wenschen der machtige partij, welke voorheen onstuimig een koning begeerd had; maar zeker mishaagde het aan den God des Verbonds, die voorzag hoe koning en volk, op den ingeslagen weg voortgaande, zich meer en meer van Hem en hunne roeping zouden vervreemden. Het valt bij al de vroomheid van David en bij al zijne groote verdiensten ten opzichte van den godsdienst niet te ontkennen dat reeds hij door zijne wereldsche staatsregeling Israël den weg opzond, welke zoo spoedig tot de scheuring leidde; evenmin dat het volk reeds tijdens zijne heerschappij de treurige gevolgen begon te ondergaan, welke Samuel (I Reg. VIII 11-18) van het koningschap voorspeld had. Gelijk God toen de instelling van het koningschap niet belette, belet Hij ook thans niet de uitvoering van David's voornemens, welke maar al te wel strookten met die van de op de heidensche volken naijverige Israëlieten; maar op ondubbelzinnige wijze geeft Hij zijn mishagen te kennen. In dit licht beschouwd verschijnt de zware kastijding van koning en volk volkomen gerechtvaardigd.</note>?</verse>
<verse osisID="2Sam.24.4"> Maar de taal des konings overwon de woorden van Joab en de legeroversten; zoo trokken Joab en de legeroversten van voor den koning uit, om het volk Israël te tellen<note n="2402">Bij het volgen van Joab, wiens tocht de Chroniekschrijver niet verhaalt, dient men in het oog te houden dat hij zeker binnen de grenzen van Israël bleef. Ook indien David toen de naburige volken reeds bedwongen had, zou hij die toch niet mede aan eene telling onderworpen hebben, welke ten doel had te bepalen hoeveel strijdbare mannen Israël kon stellen. Volgens I Par. XXVII 24 voleindigde Joab zijne taak niet. Met den stam Levi, die uitteraard van de telling was uitgesloten, bleef blijkens I Par. XXI 6 ook Benjamin ongeteld.</note>.</verse>
<verse osisID="2Sam.24.5"> En den Jordaan overgestoken zijnde kwamen zij naar Aroër, ter rechter zijde van de stad, welke in het dal Gad ligt,</verse>
<verse osisID="2Sam.24.6"> en gingen over Jazer<note n="2403">Joab ging uit van de zuidelijke grens van het Overjordaansche. Met behulp van de Luciaansche Septuagint, alsmede van Deut. II 36; Jos. XII 2 (zie noot aldaar), XIII 9 en 16, zal men v. 5 en 6 a (Hebr.) aldus moeten herstellen: ‘En zij zetten over den Jordaan en begonnen bij Aroër en bij den Burg (Hebr. ha-ʽIr), welke (is) in het midden der Beek, in de richting van Gad (het Hebr. ha-Gad is de vierde, de richting aanduidende naamval) en naar Jazer heen’. Aroër (vgl. Num. XXXII 34; IV Reg. X 33), te onderscheiden van ‘Aroër, dat tegenover Rabba ligt’ (zie Jos. XIII 25 en noot 21), is het tegenwoordige Arair, eene stad in puinen, gelegen op een heuvel boven het steile Arnondal (hier en elders eenvoudig ‘de Beek’ geheeten), dat de grensscheiding tusschen Israël en Moab vormde (vgl. Num. XXI 13 en 16; Deut. II 36; Judic. XI 22). De Burg moet de burg van of bij Aroër zijn, welke in het bed van ‘de Beek’ lag tot dekking van de voormalige brug, bij welker overblijfselen men ook nog resten van andere oude bouwwerken vindt. Van Aroër uitgaande trekt Joab in de richting van Gad, d.i. noordwaarts door het stamgebied van Ruben, en naar Jazer heen, welke stad ook Num. XXI 24 als een grensstad van Israël voorkomt en waarschijnlijk te vereenzelvigen is met de Sar of Tsar genoemde ruïnen, gelegen aan den van ʽAmman westwaarts leidenden weg; vgl. Judic. XI noot 25.</note> Galaäd in en het benedenland Hodsi en kwamen naar Dan, het Boschrijke<note n="2404">Naar den grondtekst: ‘En zij kwamen naar Galaäd en naar het land Tachtim Hodsji en kwamen tot Dan Jaän’. Galaäd is de landstreek noordelijk van de rivier Jeboc of Jaboc. Voor naar het land Tachtim Hodsji. dat onverstaanbaar is, heeft Lucianus: ‘en naar het land der Hetheërs Cedes’. Van die lezing biedt het laatste bestanddeel zeker eene vingerwijzing tot herstel van den tekst. Uit het Noorden van Galaäd, waar het Overjordaansche gebied van het rijk eindigde, westwaarts gaande, moest Joab (steeds binnen de grenzen blijvend) noodzakelijk komen bij Cades of Cedes (Hebr. Kedesj) van Nephthali (zie Jos. XII 2, XIX 37, XX 7 met noot 4, XXI 32), hetwelk op den bergketen, die het dal van den Bovenjordaan naar het Westen afsluit, gelegen was en nog in belangrijke puinhoopen te herkennen valt. Echter is bij dit Cades de vermelding der Hetheërs niet waarschijnlijk, reden waarom vele nieuweren denken aan de uit Egyptische gedenkteekenen bekend geworden stad der Hetheërs Cedes aan den Orontes. Maar die stad behoorde niet tot het rijk van David. Men kan de moeilijkheid door een geringe wijziging van het Hebr. (weglating van een m, vermoedelijk ontstaan door verdubbeling van de volgende h) opheffen en lezen: ‘we-al erets tachat ha-Kedesj’, vertaald: ‘en naar het land onder Cades’. Daarmede is dan blijkbaar zoowel de oostelijke als de westelijke helft der vallei van den Bovenjordaan bedoeld, welke, beide door het vrij hoog gelegen Cades beheerscht, beide ook deel uitmaakten van het rijk van David. Van daar langs den Jordaan noordwaarts trekkend, kwam Joab naar de bekende noordelijke stad van Israël, Dan, hier Dan Jaän geheeten, vermoedelijk naar den Phenicischen afgod Baäl-Jaän, die in de nabijheid van het oude Laïs of Lesem een vermaarden tempel had. De Latijnsche vertaler las blijkbaar: ‘Dan Jaär’, d.i. Dan van het woud. Volgens die lezing zou de in eene boschrijke streek gelegen stad Dan, in tegenstelling tot het kale stamgebied van Dan, zoo genoemd zijn.</note>. Vervolgens omslaande bij Sidon</verse>
<verse osisID="2Sam.24.7"> gingen zij tot aan de muren van Tyrus en door het gansche land van den Heveër en den Chananeër<note n="2405">Naar den verbeterden grondtekst: ‘(6 b) en zij bogen om naar Sidon heen (7 a) en kwamen naar het bevestigde Tyrus en alle steden der Heveërs en Chanaäneërs’. Van Dan trokken zij eerst in noordwestelijke richting op Sidon af, dan zuidwaarts langs Palaetyrus (zie Jos. XIX 29 met noot 26) door al de steden heen, voorheen bewoond door de Hetheërs (Heveërs is schrijffout, zie Judic. III noot 16), later ten deele door Philistijnen, thans deel uitmakend van het rijk van David.</note> en kwamen in het zuiden van Juda te Bersabeë<note n="2406">Volgens den grondtekst: ‘en zij kwamen uit in den Negeb van Juda te Bersabeë’. Daar David in geheel het Westjordaansche land van Phenicië af meester was, vielen van daar af geen grenssteden meer te vermelden. De schrijver vergenoegt zich daarom met de mededeeling, dat Joab geheel deze streek (zie evenwel noot 5) tot aan de zuidelijkste stad van het rijk doorkruiste.</note>.</verse>
<verse osisID="2Sam.24.8"> Na zoo het gansche land doorkruist te hebben, waren zij na negen maanden en twintig dagen te Jerusalem terug.</verse>
<verse osisID="2Sam.24.9"> Joab overhandigde dan den koning de uitkomst der volkstelling en bevonden werden van Israël achthonderd duizend strijdbare mannen, die het zwaard voerden, en van Juda vijfhonderd duizend krijgers<note n="2407">De getallen van dit vers, in de Chroniek nog grooter, zijn zeker niet oorspronkelijk. Een land als Israël kon bezwaarlijk bij de anderhalf millioen strijdbare mannen van twintig jaren en daarboven (zie I Par. XVII 23) op de been brengen. Ook heeft Juda alleen zeker niet ruim een derde van het geheel gesteld. Volgens I Par. XVII 1-15 schijnt dan ook David's krijgsmacht hoofdzakelijk te hebben bestaan uit twaalf, naar de twaalf stammen genoemde afdeelingen van vier en twintig duizend man elk en dus nog geen driehonderd duizend te hebben bedragen. Daar men lang weerplichtig bleef, schijnt dat getal niet te groot.</note>.</verse>
<verse osisID="2Sam.24.10"> Maar het hart van David sloeg hem, nadat de volkstelling had plaats gehad; en David zeide tot den Heer: Ik heb zwaar gezondigd met deze daad, maar ik smeek U, o Heer, het misdrijf van uwen knecht weg te nemen, daar ik zeer dwaselijk gehandeld heb<note n="2408">In de Chroniek gaat aan en David zeide tot den Heer vooraf: ‘Maar deze zaak was kwaad in de oogen Gods; daarom sloeg Hij Israël’. Mogelijk vertoonde zich reeds terstond hier en daar de pest, welke weldra van Dan tot Bersabeë zoo hevig woedde. Daardoor verontrust komt David in de stilte van den nacht (zie v. 11 a: ‘David stond dan des morgens op’) tot inkeer en belijdt zijne schuld, waarop God zich hem in zooverre barmhartig betoont, dat Hij hem laat voorstellen uit drie straffen zelf eene te kiezen. Bij David komend, behoeft dan ook de ziener hem niet, gelijk voorheen Nathan (XII 1-7), eerst tot inkeer te brengen. Ten onrechte dus houden vele nieuweren v. 10 voor ingeschoven of verschoven.</note>.</verse>
<verse osisID="2Sam.24.11"> David stond dan des morgens op, en het woord des Heeren was geschied tot Gad, den profeet en ziener van David, zeggende:</verse>
<verse osisID="2Sam.24.12"> Ga en spreek tot David<note n="2409">In den grondtekst is de volgende godspraak, die door v. 13 a onderbroken wordt, weder metrisch. Zij bestaat uit zes verzen van vijf rijzingen, gelijk men die bij de oude profeten meestal vindt. Wat die verzen bijzonder kenmerkt is, dat zij behoudens het derde, dat intusschen verschreven schijnt, maar wel te herstellen is, eindigen op cha, (bezittelijk of persoonlijk voornaamwoord of suffix).</note>: Dit zegt de Heer: Uit drieën wordt u de keuze gegeven; kies daaruit één, wat gij wilt dat Ik u zal aandoen<note n="2410">Naar het Hebr., twee verzen: ‘Zoo spreekt Jahwe: Drie dingen stel Ik voor u; Kies één daarvan en Ik zal het aandoen u’.</note>.</verse>
<verse osisID="2Sam.24.13"> En bij David gekomen deelde Gad het hem mede, zeggende: Of er zal u in uw land zeven jaren hongersnood komen, of gij zult drie maanden voor uwe tegenstanders vluchten en dezen zullen u vervolgen, of de pest zal minstens drie dagen in uw land heerschen. Overleg dan nu en zie, welk bescheid ik Hem zal geven, die mij gezonden heeft<note n="2411">Door verschuiving en verschrijving van enkele woorden in het ongereede geraakt, zal dit gedeelte der godsspraak, met het oog op maat en rijm en met behulp van de Grieksche en de Syrische vertaling, alsmede van I Par. XXI 12 verbeterd, aldus moeten luiden: ‘Of drie jaren honger, en deze vervolgend (kwellend) u, Of drie maanden vluchten voor het aangezicht der vijanden van u, Of dat er zij drie dagen pest in het land van u. Nu merk op en zie, wat ik zal antwoorden aan wie mij zendt tot u’. De Chroniek geeft, naar het schijnt, de godspraak minder woordelijk.</note></verse>
<verse osisID="2Sam.24.14"> Toen zeide David tot Gad: Ik wordt uitermate geprangd; maar beter is het mij te vallen in de handen des Heeren (want talrijk zijn zijne ontfermingen) dan in de handen der menschen<note n="2412">Met de ‘menschen’ zijn hier David's tegenstanders in de tweede der voorgestelde straffen bedoeld. De koning wijst hier dus enkel die tweede straf af en doet nog geen keuze tusschen de eerste en de derde. Zijn beweegreden is, dat de haatdragende mensch in tegenstelling tot God meestal geen ontferming kent.</note>.</verse>
<verse osisID="2Sam.24.15"> De Heer zond dan de pest over Israël, van den morgen tot den vastgestelden tijd, en er stierven uit het volk van Dan tot Bersabeë zeventig duizend man<note n="2413">Volgens de Septuag. viel vóór dit vers een stuk uit en moet de plaats in haar geheel ongeveer luiden: ‘En David koos de pest. En (het waren) de dagen van den tarweoogst. Toen zond de Heer pest over Israël. En de plaag begon onder het volk en (of wellicht wegens den aanhef van v. 16 beter: en de Engel des Heeren) sloeg van Dan tot Bersabeë zeventig duizend man’. (De woorden van Vulgaat en grondtekst: ‘van den morgen tot den (een) vastgestelden tijd’, waaraan in den Griekschen tekst beantwoordt: ‘van den morgen tot het uur van den maaltijd’, schijnen of een randbemerking of door dubbelschrijving en misduiding van van Dan tot Bersabeë te zijn ontstaan.) Zeker verdient de langere tekst de voorkeur. Deze toch laat David overeenkomstig Gods verlangen zelf de straf kiezen en bereidt door de vermelding van ‘de dagen van den tarweoogst’ de ontmoeting van David en Areüna op den dorschvloer van laatstgenoemde voor. Mogelijk heeft het minder volledige verhaal van den Chroniekschrijver geleid tot schrapping van hetgeen onze plaats in den grondtekst oorspronkelijk meer had.</note>.</verse> 
<verse osisID="2Sam.24.16"> En toen de Engel des Heeren zijne hand uitstrekte over Jerusalem om het te verderven, ontfermde zich de Heer over de ellende en zeide tot den engel, die het volk sloeg: Genoeg! houd nu uwe hand in. De engel des Heeren nu stond bij den dorschvloer van Areüna den Jebusiet<note n="2414">De Engel des Heeren. Ook IV Reg XIX 35 (vgl. Isai. XXXVII 36; Eccli. XLVIII 24; I Mach. VII 14) verschijnt de Engel des Heeren in het leger van Assyrië als pest en dood verspreidend. De dorschvloer van Areüna (Ornan, volgens den Chroniekschrijver) lag even buiten Jerusalem. Tot dicht bij Jerusalem had zich de pest dus reeds verspreid, toen God, nog vóór het verstrijken der drie dagen, zich over de ellende ontfermde. Maar gelijk uit het volgende blijkt, wil Hij dat David in den geest van boetvaardigheid daarom vrage. Daartoe beweegt Hij hem door eene schrikwekkende verschijning: David ziet den Engel des Heeren boven den dorschvloer van Areüna, hoe hij het bloote zwaard tegen Jerusalem richt (zie volgende noot). Op die verschijning bereidt v. 16 den lezer voor. Het wil dus niet zeggen dat God de plaag nu reeds stuitte (vgl. ook I Par XXI 27), maar dat Hij voornemens was het te doen.</note>.</verse>
<verse osisID="2Sam.24.17"> En toen David den engel het volk zag slaan<note n="2415">De hier weer uitvoeriger Chroniekschrijver verhaalt (Hebr.): ‘En David sloeg zijne oogen op en zag den Engel des Heeren, staande tusschen de aarde en den hemel, het ontbloote zwaard in zijne hand uitgestrekt tegen Jerusalem; toen viel David en de oudsten, in boetkleederen gehuld, op hun aangezicht’. Vanwege de ramp, welke Israël treft, zijn de oudsten om den koning verzameld, als deze (misschien ook de oudsten) plotseling de ontzagwekkende, vermoedelijk slechts enkele oogenblikken durende verschijning ziet.</note>, zeide hij tot den Heer: Ik ben het, die gezondigd heb, ik heb slecht gehandeld; dezen, die de schapen zijn, wat hebben zij gedaan? Dat toch uwe hand zich keere tegen mij en tegen het huis mijns vaders.</verse>
<verse osisID="2Sam.24.18"> Maar Gad kwam op dien dag bij David en zeide hem: Klim op en bouw een altaar voor den Heer op den dorschvloer van Areüna, den Jebusiet<note n="2416">De komst en de boodschap van Gad geven aan David zekerheid, dat zijn gebed verhoord wordt. Het op den dorschvloer van Areüna te bouwen altaar, d.w.z, de offerande, welke David op dat altaar gaat opdragen, zal de plaag doen eindigen (zie slot van v. 21). Naar ons v. 18 a moet de verschreven aanhef van v. 18 in de Chroniek verbeterd worden.</note>.</verse>
<verse osisID="2Sam.24.19"> David klom dan op overeenkomstig het woord van Gad, dat de Heer hem gelast had.</verse>
<verse osisID="2Sam.24.20"> Toen nu Areüna opkeek, zag hij den koning en zijne dienaren tot zich overkomen<note n="2417">Naar het Hebr. met geringe wijziging: ‘Toen nu Areüna van boven (d.i. van den hooggelegen dorschvloer) neerzag en den koning en zijne dienaren op zich zag toekomen’. Het hieraan beantwoordende vers in de Chroniek is zeker foutief en naar onze plaats te verbeteren. Voor Areüna was de verschijning zeker niet zichtbaar geweest. In het Hebr. verschijnt de schrijffout volkomen begrijpelijk. - In de Chroniek volgen op de verschreven woorden zeer passend nog deze: ‘Ornan was juist aan het dorschen der tarwe’.</note>,</verse> 
<verse osisID="2Sam.24.21"> en te voorschijn tredend boog hij zich voor den koning, het aangezicht diep ter aarde, en zeide: Wat is de reden, dat mijn heer en koning tot zijn dienaar komt? En David sprak tot hem: Om den dorschvloer van u te koopen en een altaar te bouwen voor den Heer, opdat de sterfte ophoude, welke onder het volk woedt<note n="2418">Op dat oogenblik had zij dus nog niet opgehouden. Zie noot 18 en ook v. 25.</note>.</verse>
<verse osisID="2Sam.24.22"> Daarop zeide Areüna tot David: Mijn heer en koning neme en offere wat hem goeddunkt: hier hebt gij de runderen voor het brandoffer en de slede en de jukken der runderen ten gebruike als brandhout<note n="2419">Eene in het Oosten nog gebruikelijke wijze van dorschen geschiedt door middel van de dorschslede (Hebr. marag), eene op twee of drie met ijzeren tanden bezette rollen loopende slede, waarop eene zitting voor den dorscher. Daarop plaats nemend en zoo haar gewicht vermeerderend, laat deze de slede door in het juk loopende runderen over het graan trekken. Areüna nu wijst hier de runderen, waarmede hij juist aan het dorschen is, als offerdieren en de slede (Hebr. ‘de sleden’) en de jukken als brandhout, volgens de Chroniek ook ‘de tarwe als spijsoffer’ aan.</note>.</verse>
<verse osisID="2Sam.24.23"> Alles gaf koning Areüna aan den koning<note n="2420">Naar eene met behulp van de Septuag. verbeterde lezing van het Hebr.: ‘Dit alles schenkt de knecht van mijnen heer en koning aan den koning’.</note>. En Areüna zeide tot den koning: De Heer uw God neme uwe offergave aan!</verse>
<verse osisID="2Sam.24.24"> Maar de koning antwoordde hem en zeide: Volstrekt niet zooals gij wilt, maar ik wil het voor den prijs van u koopen en den Heer mijnen God geen kostelooze brandoffers opdragen. Zoo kocht David den dorschvloer en de ossen voor vijftig<note n="2421">Naar de Chroniek zeshonderd, wel de juiste lezing. Zeker betaalde de koning een goeden prijs. Vgl. Gen. XXIII 15.</note> sikkelen zilver.</verse>
<verse osisID="2Sam.24.25"> En David bouwde daar een altaar voor den Heer en droeg brandoffers en dankoffers op. En de Heer werd het land genadig, en de plaag werd van Israël afgekeerd<note n="2422">De opgedragen offeranden waren, gelijk die van Gedeon (Judic. VI 18-21, 26 en 28), van Manue (Judic. XIII 19-20) en van Elias (III Reg. XVIII 30-38), zeker eigenlijke offeranden, maar van geheel buitengemeenen aard, door eene goddelijke verschijning veroorzaakt; zij eischten daarom niet, gelijk de gewone ritueele offeranden, de tegenwoordigheid der priesters en werden ook met opgedragen vóór de ark des Verbonds. Het is intusschen geenszins uitgesloten, dat David zijne offerande op den dorschvloer van Areüna door priesters liet opdragen. Gelijk de offeranden van Gedeon, Manue en Elias werd ook die van David, naar de Chroniek bericht, door vuur uit den hemel verteerd, reden waarom David voortaan zijne offeranden niet meer opdroeg te Gabaon, maar op de door de Goddelijke verschijning aangewezen plek, waar het zwaard van den engel hem bedreigd had en waar na het bouwen van den tempel het brandofferaltaar zijne door God zelf aangewezen plaats zoude vinden. Geheel ten onrechte zien daarom sommige nieuweren in I Par. XXI 23-30 eene poging van den Chroniekschrijver om de naar hun bewering onwettige handeling van David te verontschuldigen.</note>.</verse> 
</chapter>
</div>
	<div canonical="true" osisID="1Kgs" type="book">
		<title short="3Koningen" type="main">Het Derde en Vierde boek der Koningen</title>
		<title>Inleiding</title>
<p>Het geschiedboek, in het Hebr. <hi type="cursief">Malachim,</hi> d.i. <hi type="cursief">Koningen</hi>, geheeten, draagt in de Vulgaat, in navolging van de Septuagint, tot opschrift: <hi type="cursief">het derde en vierde Boek der Koningen.</hi> Niet ten onrechte is het aldus genaamd, in zooverre de geschiedenis van <hi type="cursief">het eerste en tweede Boek</hi> voortgezet en inzonderheid het daar begonnen verhaal van David's leven hier ten einde gebracht wordt. Het is evenwel een zelfstandig geschrift, van de Boeken van Samuel onderscheiden zoowel door zijn oorsprong en den verhaaltrant als door het doel, dat het beoogt. De verdeeling daarvan in <hi type="cursief">twee boeken</hi> - op een ongeschikt punt, midden in de geschiedenis van Ochozias - was oudtijds onbekend en is eerst later uit de Septuagint en de Vulgaat in de uitgaven van den Hebreeuwschen tekst overgenomen. Beter laat het zich naar zijn inhoud in <hi type="cursief">drie afdeelingen</hi> splitsen.</p>
<p>De <hi type="cursief">eerste</hi> afdeeling (III Reg. I-XI), ingeleid door David's beschikkingen omtrent de troonopvolging en zijne laatste voorschriften, bevat de geschiedenis van Salomon: de hem door God verleende wijsheid, den bouw van den tempel en van het koninklijk paleis, den luister zijner regeering, zijn diepen val, waarom God hem de scheuring van zijn rijk aankondigde. De <hi type="cursief">tweede</hi> afdeeling (III Reg. XII-IV Reg. XVII) geeft  een overzicht van de geschiedenis der broederrijken Juda en Israël: Jeroboam's afval van God en godsdienst door de invoering van den kalverendienst, de gedurige oorlogen tusschen de volgende koningen van Israël en Juda tot aan Achab, de werkzaamheid van Elias om het door Achab verleide volk tot God terug te brengen, de verderfelijke bondgenootschappen tusschen het huis van Achab en het huis van David, Eliseüs' wonderen en profetische werkzaamheid, de uitroeiing van Achab's geslacht door Jehu, Athalia's mislukte poging om het huis van David uit te roeien, de verdere reeks der gelijktijdige koningen in Juda en Israël tot aan den ondergang van het laatstgenoemde rijk, met eene narede over de oorzaken daarvan. De <hi type="cursief">derde</hi> afdeeling (IV Reg. XVII-XXV) behelst de geschiedenis van het rijk Juda van Ezechias' regeering af: zijne wonderdadige redding uit de macht der Assyriërs, zijn pralend heulen met de Babyloniërs, wat aanleiding gaf tot de voorspelling der Babylonische ballingschap, het geschiedverhaal der regeering van Manasses, om wiens zonden het vonnis van Juda's ondergang werd uitgesproken, - van Josias, die den tempel herstelde, het verbond met God hernieuwde en de afgoderij trachtte uit te roeien, - van de laatste koningen tot Jerusalem's verwoesting door de Babyloniërs, met een kort nabericht betreffende de achtergebleven Judeërs en de verheffing van koning Joachin uit zijne gevangenschap.</p>
<p>Niet vóór het midden der ballingschap waren de boeken der Koningen in hun tegenwoordigen vorm voltooid. Immers IV Reg. XXV 27-30 bericht dat Joachin (in 562) uit zijne gevangenschap ontslagen en aan het Babylonische hof toegelaten werd, waar hij bleef ‘al de dagen zijns levens’. - Volgens den Babylonischen talmud (baba bathra fol. 15, 1) is de profeet <hi type="cursief">Jeremias</hi> de schrijver. Dit gevoelen wordt door niet weinige oudere en nieuwere schriftverklaarders voor waarschijnlijk gehouden. Inderdaad opmerkelijk is het, dat van de werkzaamheid van Jeremias in dit boek niets vermeld, zelfs zijn naam niet genoemd wordt, hoewel hij bij de gebeurtenissen der laatste jaren nauw betrokken was en wat andere profeten (o.a. Elias, Eliseüs, Isaias) voor koningen en volk gedaan hebben zorgvuldig is opgeteekend. Is Jeremias zelf de schrijver, dan ligt de verklaring daarvan voor de hand: hij vond het niet oorbaar in dit geschiedboek te herhalen wat hij in zijne Profetie uitvoerig had medegedeeld. Verder is Jer. LII, het verhaal der gebeurtenissen, waardoor Jeremias' voorspellingen in vervulling waren gegaan, bijna woordelijk uit IV Reg. XXIV 18 - XXV 30 overgenomen: de verzamelaar van Jeremias' profetieën kon dit doen, omdat de Boeken der Koningen, naar zijne meening, van dezelfde hand waren. Onweersprekelijk is de overeenkomst in taal en stijl tusschen dit geschiedboek en de Profetie van Jeremias. Dezelfde zegswijzen komen in beide geschriften voor (vgl. b.v. III Reg. II 4 met Jer. XXXIII 17; III Reg. IX 8 met Jer. XVIII 16 en XIX 8, ook Thren. II 15; IV Reg. XXI 12 met Jer. XIX 3; IV Reg. XXI 13, 14 met Jer. XXX 16 en XXII 17, ook Thren. II 8). Is nu Jeremias inderdaad de schrijver, dan heeft hij dit werk waarschijnlijk niet lang vóór of nà den val van Jerusalem (587 v.Chr.) te boek gesteld; de laatste verzen (XXV 27-30) zijn er dan denkelijk door eene andere hand aan toegevoegd.</p> 
<p>De verhaaltrant is, vooral in de tweede afdeeling, geheel anders dan in de Boeken van Samuel. De uitgewerkte en aanschouwelijke voorstelling dezer laatstgenoemde Boeken verschilt aanmerkelijk van de dorre en kroniekmatige berichten over de meeste koningen. Daarbij verwijzen de Boeken van Samuel nimmer, de Boeken der Koningen gedurig naar voor ons verloren geschriften, waaruit de schrijver geput heeft en waarin meer bijzonderheden te vinden waren. Zorgvuldig wordt in dit geschiedwerk de tijdrekening aangegeven; o.a. zoolang de twee rijken naast elkander bestaan, wordt ten aanzien van elken koning vermeld, in welk jaar van den toenmaligen koning van het andere rijk hij begon te regeeren en hoelang zijne regeering duurde. Dergelijke opgaven ontbreken in de Boeken van Samuël geheel en al; daaruit kan men zelfs niet opmaken, hoevele jaren Samuel en Saül geregeerd hebben. Bovendien spreekt onze geschiedschrijver zijn oordeel uit over elken koning van Israël en Juda, of hij nl. deed wat recht dan wel wat kwaad was in het oog des Heeren; de Boeken van Samuel daarentegen geven slechts de oordeelvellingen van anderen geschiedkundig weder of laten het oordeel aan den lezer zelf over.</p>
<p>De Boeken der Koningen omvatten een tijdvak van ruim vier eeuwen, van David's laatste levensjaren tot eenige jaren na den val van Jerusalem. Zij geven echter geenszins de volledige geschiedenis van Israël in dit tijdvak. Dit was niet <hi type="cursief">het doel,</hi> dat de schrijver beoogde. Vele hoogst gewichtige gebeurtenissen laat hij achterwege of stipt ze slechts aan. Voor de staatkundige geschiedenis van de twee rijken, de krijgsdaden der koningen, de openbare werken door hen tot stand gebracht, verwijst hij gedurig naar drie andere geschriften, die in dien tijd nog voorhanden waren. Door deze verwijzingen geeft hij te kennen, dat hij niet al datgene wilde verhalen, wat in die bronwerken te vinden was. Wie de oorlogen, de verdragen, de openbare werken wenschte te leeren kennen, moest de aangehaalde geschriften raadplegen. In zijn geschrift, d.i. in de Boeken der Koningen, stond iets anders op den voorgrond, en wel, gelijk hun inhoud leert, <hi type="cursief">de betrekking van elken koning tot den geopenbaarden godsdienst.</hi> Daarom beoordeelt hij elken koning in zijne verhouding tot den godsdienst; behandelt hij uitvoeriger de geschiedenis van die koningen, die in meerdere mate òf tot den bloei van den godsdienst hadden bijgedragen (zooals Salomon, Ezechias en Josias), òf tot groot nadeel daarvan geweest waren (zooals Jeroboam I, Achab en Joram); daarom deelt hij in bijzonderheden mede wat de profeten hadden gedaan om koningen en volk tot onderhouding van de godsdienstwetten terug te brengen of aan te sporen. Welk doel de schrijver daarbij beoogde, geeft hij duidelijk te kennen in de narede, welke op het verhaal van Israël's ondergang volgt, IV Reg. XVII 7 volg. Met nadruk stelt hij de oorzaak daarvan in het licht: ‘Zij hadden vreemde goden vereerd, niet geluisterd (naar de vermaningen der profeten), verworpen Gods wetten en het verbond, dat Hij met hunne vaderen had gesloten. Daarom was de Heer hevig vertoornd op Israël en deed Hij het weg uit zijn aangezicht, zoodat alleen de stam Juda overbleef. Maar ook Juda zelf heeft de geboden des Heeren niet onderhouden, doch gewandeld in de dwalingen van Israël. Dies heeft  de Heer het gansche zaad van Israël verworpen’. Op dezelfde hoofdgedachte wijst III Reg. II 3, 4; IX 3-9; XI 11, 33-39; XIV 7-11; XVI 12 volg.; IV Reg. X 30-33; XIII 3; XXI 11-16; XXII 15-17; XXIV 3 volg., 20. Zoodoende leert de schrijver dat de onwettige eeredienst op de hoogten en de afgoderij, door koningen en volk, in weerwil van de vermaningen der profeten, openlijk en aanhoudend gepleegd, de oorzaak waren van den ondergang van Israël en van Juda. Maar hierbij bepaalt zich het doel van dit werk niet. De herhaalde herinnering aan de belofte des Heeren, die aan David een eeuwig rijk had toegezegd, de verheffing van Gods barmhartigheid, die de voltrekking van het over Juda uitgesproken vonnis had uitgesteld om wille van David, van Ezechias en van Josias, dit alles diende om de hoop en het vertrouwen van het betere deel des volks op te wekken. Het kon hieruit leeren dat God, rechtvaardig in zijne wraak, ook barmhartig is en zijne belofte aan David, de groote belofte van den Messias en zijn eeuwig rijk, indachtig blijft. Niet ten onrechte dus is dit geheele geschiedwerk genoemd eene historische toelichting en verklaring van Nathan's godspraak II Reg. VII 12-16.</p>
<p>De geschriften, die aan de Boeken der Koningen ten grondslag liggen en waarnaar meer dan dertig malen wordt verwezen, zijn ‘het Boek der kronieken van Salomon’ (III Reg. XI 41), ‘het Boek der kronieken van Israël's koningen’ (XIV 19 enz.) en dat ‘van Juda's koningen’ (XIV 29 enz.). Volgens velen zijn deze ‘kronieken’ de ambtshalve opgestelde annalen, die door de kanseliers der koningen werden gehouden. Maar het is geenszins zeker, dat de door het Hebr. <hi type="cursief">mazkir</hi> aangeduide bediening het ambt van <hi type="cursief">kanselier</hi> (Vulg.: <hi type="cursief">a commentariis</hi>) beteekent; nog minder zeker is het dat de mazkir ‘de kronieken’ van den koning, tot wiens hofhouding hij behoorde, moest opstellen. Wel telden David (II Reg. VIII 16), Salomon (III Reg. IV 3), Ezechias (IV Reg. XVIII 18) en Josias (II Par. XXXIV 8) onder hunne beambten eenen ‘mazkir’, maar of aan de overige koningen van Juda en aan die van Israël zulk een beambte ten dienste stond, vinden wij niet vermeld. En al was het ook geschiedkundig zeker dat zoogenaamde jaarboeken in de beide rijken door den kanselier werden geschreven en ook in Israël ondanks de vele omwentelingen en koningsmoorden bewaard waren gebleven, dan blijft nog de vraag of deze werkelijk ‘<hi type="cursief">de kronieken</hi>’ zijn, die aan de Boeken der Koningen ten grondslag liggen. De rijksannalen van andere volken toch, in zooverre zij in spijkerschrift of anderszins bewaard zijn, bevatten uitsluitend wat tot verheerlijking der koningen strekt, hunne krijgsdaden, bouwwerken enz. Ons geschiedwerk echter verhaalt ook de zonden, rechtsverkrachtingen en andere gruweldaden der koningen, welke voorzeker niet door de hofbeambten tijdens het leven der betreffende koningen in de rijksjaarboeken zullen zijn opgeteekend. En toch stonden volgens IV Reg. XXI 17 ‘de <hi type="cursief">zonden</hi> van Manasses beschreven in het Boek der kronieken van Juda's koningen’. - Beproeven wij langs een anderen weg den aard dier bronwerken te bepalen. Bij de vergelijking van de verhalen in <hi type="cursief">de Boeken der Koningen</hi> en in <hi type="cursief">II Paralipomenon</hi> springen twee zaken onmiddellijk in het oog: bij eene dikwerf woordelijke overeenstemming  geven beide zorgvuldig de bronnen aan, waaruit zij geput hebben. De geschiedenis van Salomon's regeering, III Reg. I-XI, wordt II Par. I-IX bijna op dezelfde wijze verhaald, en terwijl III Reg. XI 41 naar ‘het Boek der kronieken van Salomon’ verwijst, beroept II Par. IX 29 zich met dezelfde formule (‘het overige nu’ enz.) op ‘de woorden van den profeet Nathan en de boeken van Ahias, den Siloniet, en het gezicht van Addo, den Ziener’. De geschiedenis van Roboam put de schrijver van ‘de Boeken der Koningen’ uit ‘het Boek der kronieken van Juda's koningen’ (III Reg. XIV 29); de schrijver van II Par. X-XII geeft daarvan een verhaal, dat naar inhoud en vorm veelal overeenstemt, en verwijst naar ‘de Boeken van Semeïas, den profeet, en van Addo, den Ziener’ (II Par. XII 15). Hetzelfde geldt voor de geschiedenis der volgende koningen van Juda: na een nu uitvoeriger, dan beknopter, doch dikwerf woordelijk overeenstemmend verhaal vinden wij in de Boeken der Koningen ‘<hi type="cursief">het Boek der kronieken</hi>’, in II Paral. <hi type="cursief">profetische geschriften</hi> als bronwerken vermeld. Hierbij komt dat bij vier van de zeven koningen, bij wie in II Paral. de verwijzingen naar het bronwerk worden gemist, deze eveneens in de Boeken der Koningen ontbreken. Is het dan niet waarschijnlijk, dat het een en dezelfde bron is, waaruit de beide schrijvers hebben geput? Het in ons geschiedwerk aangehaalde <hi type="cursief">Boek der kronieken</hi> noemt de schrijver van II Paral., naar den toen gebruikelijken naam <hi type="cursief">het Boek der koningen van Israël en Juda.</hi> De profetische geschriften, waarnaar deze schrijver verwijst, waren afdeelingen van dit laastgenoemde boek. Dit zegt de schrijver uitdrukkelijk (II Par. XX 34) van ‘de woorden (of de geschriften) van Jehu, den zoon van Hanani’ (zijne bron voor de geschiedenis van Josaphat): ‘zij zijn opgenomen in het Boek der koningen van Israël (en Juda)’; eveneens (II Par. XXXII 32) van ‘het gezicht van Isaias, den zoon van Amos’: ‘het is opgenomen in het Boek der koningen van Juda en Israël’. Zoo is dan het bronwerk, dat door de beide schrijvers werd benuttigd, niets anders dan de verzameling der geschriften, welke de opeenvolgende profeten hadden nagelaten.</p>
<p>Dat de schrijver van onze Boeken der Koningen zijne bronnen <hi type="cursief">zorgvuldig</hi> heeft geraadpleegd, blijkt herhaaldelijk. Daarom kon hij de bemoeiingen en de wonderwerken van Elias en Eliseüs zoo omstandig opteekenen en is het verhaal daarvan zoo frisch en levendig; dat het blijkbaar door oor- en ooggetuigen oorspronkelijk was opgesteld. Daarom beroept hij zich bijna bij elken koning op die bronnen en verwijst zijne lezers daarheen; niet weinige uitdrukkingen zijn ook woordelijk daaruit overgenomen (zie III Reg. VIII 8; IX 21; XII 19; IV Reg. XIV 7 enz.). De geloofwaardigheid van zijn geschiedboek wordt verder aanbevolen door de overeenstemming met de verhalen van II Paral.; de moeilijkheden, die eene oppervlakkige lezing van beide gewijde geschriften doet oprijzen, verdwijnen bij eene aandachtige studie, en wat tegenstrijdig schijnt, blijkt dan of wel aanvulling of wel een geheel nieuw bericht te zijn. Op menige plaats wordt de historische getrouwheid van de Boeken der Koningen bevestigd door hetgeen de profetische geschriften van Isaias, Jeremias, Osee, Amos, Micheas en Sophonias, van dezelfde gebeurtenissen gewagend of daarop zinspelend, mededeelen. Zelfs de  ongewijde geschiedschrijvers der oudheid, Berosus, Manetho en Menander, worden door Flav. Josephus en Eusebius opgeroepen als getuigen voor de geloofwaardigheid van ons heilig geschiedboek. Merkwaardig onder dit opzicht zijn vooral de in den loop der vorige eeuw ontdekte opschriften der Oostersche volken, gelijk in de aanteekeningen in het licht is gesteld.</p>
<p>(NVDR: Hier is een tabel weggelaten)</p>
<p>Sedert de ontdekking der Assyrisch-Babylonische opschriften is deze chronologie van het tijdvak der Koningen vóór 730 uiterst onwaarschijnlijk, zoo niet onmogelijk geworden, hoewel sommigen ze nog verdedigen in de onderstelling van (onwaarschijnlijke) fouten in deze opschriften of door ongegronde en onaannemelijke verklaringen.</p>
<p>De aanrakingspunten tusschen de Assyrisch-Babylonische geschiedenis en de Boeken der Koningen, waardoor de chronologie van dit tijdvak in groote trekken bepaald wordt, zijn de volgende:</p>
<list>
<head>a. <hi type="cursief">Uit de Assyrische opschriften.</hi></head>
<item>1. 854 v.Chr. Salmanasar II (zie III Reg. XX noot 1) overwint in den zomer van zijn 6<hi type="super">de</hi> jaar Benadad van Syrië, den voorganger van Hazaël, en Achab van Israël in den slag bij Karkar.</item>
<item>2. 842 v.Chr. Salmanasar II ontvangt in zijn 18<hi type="super">de</hi> jaar schatting van Jehu.</item>
<item>3. 738 v.Chr. Tukulti-apal-isarra III, d.i. Teglathphalasar (zie IV Reg. XV noot 11) ontvangt in zijn 8<hi type="super">ste</hi> jaar schatting van Manahem.</item>
<item>4. 733/2 v.Chr. Oorlog tusschen Teglathphalasar en Rasin van Syrië; belegering van Damascus. ‘Joachaz van Juda’, d.i. Achaz (zie IV Reg. XVI noot 10), brengt geschenken aan Teglathphalasar. Verovering van Israëlietisch grondgebied door Teglathphalasar.</item>
<item>5. 730 (?) v.Chr. ‘Pakacha’, d.i. Phaceë (Hebr. Pekach), wordt gedood en ‘Aüsi’, d.i. Oseë, wordt door Teglathphalasar over Israël aangesteld.</item>
<item>6. 722/1 v.Chr. Samaria wordt in het begin der regeering van Sargon door de Assyriërs ingenomen.</item>
<item>7. 701 v.Chr. Oorlog tusschen Sennacherib en Ezechias, belegering van Jerusalem.</item>
</list>
<list>
<head>b. <hi type="cursief">Uit de Boeken der Koningen.</hi></head>
<item>1. Benadad II (zie III Reg. XV noot 17), de tijdgenoot van Salmanasar II, was tijdgenoot van Achab en Joram van Israël. Joram stierf tijdens de regeering van Benadad's opvolger Hazaël. Volgens Assyrische bronnen was Benadad nog in 846 koning van Syrië.</item>
<item>2. Hazaël, die volgens de Assyrische opschriften reeds regeerde in 842, was tijdgenoot van Jehu, Joas van Juda en Joachaz van Israël. Zie over Hazaël en zijn opvolger IV Reg. XIII noot 2.</item>
<item>3. Manahem huldigt Phul, koning der Assyriërs, door geschenken, IV Reg. XV 19-20. Dat Phul dezelfde persoon is als Teglathphalasar, blijkt genoegzaam hieruit, dat in het jaar 729 volgens Assyrische opschriften Tukulti-apal-isarra, volgens Babylonische Pulu koning van Babylon werd en dat de betreffende koning volgens beide bronnen gestorven is in 727; vgl IV Reg. XV noot 11.</item>
<item>4. Phaceë en Rasin, koning van Syrië, belegeren Achaz te Jerusalem, IV Reg. XVI 5. Achaz roept de hulp van Teglathphalasar in en zendt hem geschenken, v. 8.</item>
<item>5. Damascus wordt door Teglathphalasar ingenomen en Rasin gedood, IV Reg. XVI 9. Achaz bezoekt Teglathphalasar te Damascus, v. 10.</item> 
<item>6. Teglathphalasar neemt tijdens de regeering van Phaceë Israëlietisch grondgebied in bezit. Na een samenzwering tegen Phaceë wordt deze door Oseë gedood, en Oseë wordt koning. IV Reg. XV 29, 30.</item>
<item>7. Salmanasar belegert Samaria, dat in het 3<hi type="super">de</hi> jaar der belegering, het 6<hi type="super">de</hi> van Ezechias, het 9<hi type="super">de</hi> van Oseë, door de Assyriërs wordt ingenomen. IV Reg. XVII 5, 6; XVIII 10, 11. Salmanasar regeerde van Januari 726 tot Januari 721.</item>
<item>8. Ezechias ontvangt in of kort na zijn 14<hi type="super">de</hi> jaar een gezantschap van Merodach-Baladan, die koning van Babylon was van 721 tot 710 en, gedurende 9 maanden, nogmaals in 703. Vgl. IV Reg. XX noot 1 met noot 7, alsook Is. XXXVIII noot 1.</item>
<item>9. Sennacherib belegert Ezechias te Jerusalem. De tijdsbepaling ‘in het 14<hi type="super">de</hi> jaar van Ezechias’ (IV Reg. XVIII 13 en Is. XXXVI 1) staat niet op haar plaats (zie de aanteekeningen), of is foutief. Deze gebeurtenis had volgens IV Reg. XX 6 plaats na de genezing van Ezechias in zijn 14<hi type="super">de</hi> jaar (nl. 15 jaar vóór zijnen dood) en na de komst van het Babylonische gezantschap.</item>
<item>10. Slag bij Charcamis in 606/5, het 4<hi type="super">de</hi> jaar van Joakim. Zie IV Reg. XXIV noot 1 en Jer. XXV noot 1.</item>
<item>11. Nabuchodonosor voert Joachin (Jechonias) weg, volgens Jer. LII 28 in zijn 7<hi type="super">de</hi>, volgens IV Reg. XXIV 12 in zijn 8<hi type="super">ste</hi> regeeringsjaar. De (mede)regeering van Nabuchodonosor begon in 606/5, welk laatste jaar de Joden als zijn eerste telden; het jaar 1 van zijn koningschap begon echter volgens Babylonische telwijze (nà-dateering) eerst met Nisan 604, hoewel zijn vader Nabopolassar reeds in den voorzomer van 605 was gestorven.</item>
<item>12. Jerusalem wordt door Nabuchodonosor ingenomen, volgens Jer. LII 29 in zijn 18<hi type="super">de</hi>, volgens IV Reg. XXV 8 en Jer. LII 12 in zijn 19<hi type="super">de</hi> regeeringsjaar, en in het 11<hi type="super">de</hi> jaar van Sedecias.</item>
</list>
<p>(NVDR: Hier is een tabel weggelaten)</p>
<p>De afwijkingen van de in den Bijbel opgegeven getallen, die door de assyriologie noodzakelijk zijn geworden, zijn in de ‘Bemerkingen’ vermeld. De betreffende Bijbelsche cijfers zijn als al of niet willekeurige afschrijversfouten te verklaren. Zoo hebben de ‘20 jaar’ van Phaceë hun ontstaan te danken aan den afschrijver, die meende dat Joatham, wiens koningschap in het ‘jaar 2’ van Phaceë was begonnen, 16 jaar nà den dood zijns vaders Azarias had geregeerd, terwijl Phaceë's opvolger Oseë ook inderdaad omstreeks 4 jaar na den dood van Joatham aan 't bewind kwam. Dientengevolge werd dan ook het begin van Achaz in het ‘jaar 17’ van Phaceë gesteld. Het ‘jaar 20 van Joatham’ (IV Reg. XV 30) zullen we te danken hebben aan den afkeer, welken men had van Achaz, dien men geene aera waardig keurde (vgl. het weglaten van den Godsnaam <hi type="cursief">Jahoe</hi>, d.i. <hi type="cursief">Jahve,</hi> uit zijnen naam, IV Reg. XVI noot 10), hoewel hij nog eenmaal is blijven staan (IV Reg. XVII 1). Het is zelfs niet onmogelijk, dat de oude Rabbijnen wegens dezen afkeer van Achaz een fictieve aera van Ezechias in den Bijbel hebben gebracht, aanvangende met het ‘jaar 3 van Oseë’. Want dat in dit jaar, d.i. 727 v.Chr., het begin zijner eigenlijke regeering, waarbij hij 25 jaar oud was, niet kan vallen, blijkt genoegzaam hieruit, dat hij in dat geval - zooals men gemakkelijk kan berekenen - slechts omstreeks 7 jaar jonger dan zijn vader zou geweest zijn!</p>
<p>Hier volgen nog eenige opmerkingen ter staving en nadere verklaring van enkele in onze tabel vervatte opgaven.</p>
<p>1. De verwoesting van Jerusalem door Nabuchodonosor.</p>
<p>Wij lezen IV Reg. XXV 27 en Jer. LII 31: ‘Het geschiedde nu in het 37<hi type="super">ste</hi> jaar der wegvoering van Joachin..., in de 12<hi type="super">de</hi> maand, den 27<hi type="super">sten</hi> dag der maand, dat Evilmerodach, de koning van Babylon, in het jaar dat hij begon te regeeren, het hoofd van Joachin... verhief uit de gevangenis.’ Het jaar, waarin Evilmerodach begon te regeeren, was volgens zékere Babylonische gegevens 562 v.Chr. en duurde tot Nisan 561. Het jaar 562 het 37<hi type="super">ste</hi> zijnde, was 598 het eerste jaar der ‘wegvoering van Joachin’, d.w.z. dat die wegvoering in 598 heeft plaats gehad (vgl. IV Reg. XXIV noot 10). Dit jaar was volgens Jer. LII 28 het 7<hi type="super">de</hi> van Nabuchodonosor. Zijn eerste jaar was dus volgens dezen tekst 604. De inneming van Jerusalem wordt in v. 29 aldaar gesteld in het 18<hi type="super">de</hi> jaar van Nabuchodonosor. Als 604 het eerste was, dan was het 18<hi type="super">de</hi> jaar <hi type="bold">587</hi>. IV Reg. XXIV 12 wordt de wegvoering van Joachin gesteld in het 8<hi type="super">ste</hi> jaar van Nabuchodonosor. Deze tekst telt dus het jaar 605 als het eerste van Nabuchodonosor. IV Reg. XXV 8 en Jer. LII 12 stellen de inneming van Jerusalem in diens 19<hi type="super">de</hi> jaar. Als 605 het eerste jaar was, dan was het 19<hi type="super">de</hi> het jaar <hi type="bold">587</hi>. Door de synchronistische datums bij Ezechiël wordt het jaar 587 voor de inneming van Jerusalem bevestigd.</p>
<p>2. De regeering van Ezechias.</p>
<p>Van een feitelijke mederegeering van den vromen Ezechias met zijn goddeloozen vader Achaz kan geen sprake zijn. Van zulk eene samenregeering wordt dan ook in de H. Schrift geen woord gerept, terwijl Ezechias van het eerste jaar zijner regeering af (II Par. XXIX 3) met kracht herstelt wat zijn vader bedorven heeft. Hoogstens kan men aannemen, dat Achaz hem in 727 als zijn opvolger heeft laten huldigen en dat men later van dien tijd af zijne regeeringsjaren heeft geteld. Het gaat ook niet aan de 16jarige regeering van Achaz met 10 jaar te verkorten, 1<hi type="super">o</hi>. omdat wij dan, zooals we boven opmerkten, moesten aannemen dat Ezechias geboren was toen zijn vader pas 7 jaar oud was, 2<hi type="super">o</hi>. omdat hetgeen II Par. XXX 5-9, 11, 25 en XXXI 1 verhaald wordt uit het eerste jaar van Ezechias (vgl. XXIX 3 met XXX 2, 3), tijdens het bestaan van het Tienstammenrijk niet mogelijk schijnt. Eenige twijfel aan de echtheid der synchronistische opgaven uit de regeeringen van Oseë en Ezechias is dus niet ongegrond. Zoo men nu de genezing van Ezechias, in zijn 14<hi type="super">de</hi> jaar, dateert naar het begin zijner regeering in 718/7<note n="2423">Daar Achaz zonder twijfel omtrent dezen tijd gestorven is, kan de Is. XIV 29 bedoelde Assyrische koning (zie noot 22 ald. aan het einde) niet Teglathphalasar zijn, maar moet Sargon gemeend zijn, die in 721/0 volgens Babylonische bronnen in den oorlog met Elam de nederlaag had geleden (ofschoon hij zich zelf in zijne opschriften de overwinning toeschrijft) en die niet kon beletten dat Merodach-Baladan Babylon veroverde en zich daar als koning handhaafde. Deze verzwakking van Assyrië gaf den Philistijnen aanleiding om op te staan, en hoewel reeds in 720 koning Hanno van Gaza door Sargon werd overwonnen en gevangen genomen, poogden zij toch nog voortdurend het Assyrische juk af te werpen, zooals uit de opschriften van Sargon blijkt.</note>, dan komt men voor die genezing in het jaar 704 en voor de komst van het gezantschap van Merodach-Baladan, die hem met zijne genezing gelukwenschte (IV Reg. XX 12), in 703. Merodach-Baladan had toen juist den troon van Babylon opnieuw veroverd en zocht allicht den steun van Ezechias tegen Assyrië. Zoo sluit de redding van Jerusalem in 701 ook aan bij de desbetreffende goddelijke belofte tijdens Ezechias' ziekte (t.a.p. v. 6), toen deze met Assyrië reeds op vijandigen voet moet hebben gestaan. In 713 daarentegen was de ‘koning van Assyrië’, uit wiens hand hij zou verlost worden, n.l. Sennacherib, nog niet eens aan het bewind, terwijl van vijandelijkheden tusschen Ezechias en den toenmaligen Assyrischen koning Sargon, die toch juist omstreeks dien tijd met de Philistijnen te doen had en in 711 Azotus veroverde (vgl. Is. XX 1), nergens sprake is.</p>
<p>Zoo men nu echter den hier voorgestelden, geschiedkundig meer waarschijnlijken gang der gebeurtenissen aanneemt, stuit men op het bezwaar, dat men Ezechias moet laten regeeren tot 689/8 (15 jaar na zijne genezing) en derhalve aan de 55jarige regeering van zijn zoon Manasses 10 jaar moet ontnemen (want eene samenregeering is wel niet waarschijnlijk). Dit bezwaar - in een cijfer bestaande - is evenwel niet onoverkomelijk. De afschrijver, die narekende, kon, na de fictieve tienjarige vervroeging van Ezechias' regeering, de 45 jaar van Manasses licht ‘verbeteren’ in 55. Het schijnt, dat men zulks ook al beproefd heeft met Manasses' opvolger Amon, die in de Septuagint 12 jaar heeft in plaats van 2.</p> 
<p>3. Het begin van Oseë.</p>
<p>Het Assyrische bericht over den dood van Phaceë en de aanstelling van Oseë wordt door de assyriologen gewoonlijk gesteld omstreeks 733/2, omdat Teglathphalasar na 732 niet meer in Palestina is geweest. Deze reden is evenwel niet overtuigend. De waarschijnlijke gang der gebeurtenissen van 735/4 af is de volgende. De anti-Assyrische partij in Palestina, waarvan Rasin van Damascus het hoofd en de ziel was, beraamde een opstand en trachtte de andere volken daartoe over te halen. Vandaar het verbond van Rasin en Phaceë tegen Juda, dat niet wilde meedoen, en hun streven om bij den dood van Joatham den troon aan zijn zoon Achaz te ontnemen. Achaz riep de hulp van Teglathphalasar in. Deze ging terstond rechtstreeks op zijn doel af, namelijk de onderwerping van Syrië en de verovering van Damascus, maar verzuimde niet de aangrenzende plaatsen, die tot Israël behoorden, te bezetten. Na den val van Damascus in den zomer van 732 moesten Tyrus en Israël onderworpen worden; doch toen de winter naderde, liet Teglathphalasar de verdere operaties aan zijnen ‘rabsak’ over (dien hij volgens zijne eigene opschriften op Tyrus afzond) en trok naar Ninive terug. Het grondgebied van Israël werd bezet (wellicht nog gedeeltelijk onder aanvoering van den monarch), doch Samaria, dat misschien nog wel een tijdlang belegerd is, werd niet ingenomen; voordat het zoover kwam, had Oseë, door de Assyrische partij gesteund, zijn slag geslagen en Phaceë doen vallen. Hij werd tot koning uitgeroepen en liet zich door Teglathphalasar op den troon bevestigen. Verschillende omstandigheden verwijzen de onderwerping van Tyrus, Israël en Ascalon naar 731 of 730, en de aanstelling van Oseë door Teglathphalasar en zijne intronisatie als koning behoeven geenszins vóór 730 te worden gesteld.</p>
<chapter osisID="1Kgs.1"> 
<title>Hoofdstuk I.</title>
<p>David op hoogen leeftijd door Abisag verpleegd (v. 1-4). Adonias wil hem opvolgen en legt hiertoe een feest aan (v. 5-10). In overleg met en gesteund door den profeet Nathan, tracht Bethsabee koning David te bewegen om haren zoon Salomon oogenblikkelijk tot koning te doen uitroepen (v. 11-27). David bewilligt hierin en geeft last Salomon te zalven en te huldigen (v. 28-37). Salomon's zalving en troonsbestijging onder de toejuiching des volks (v. 38-40). Adonias en zijn aanhang vernemen dit en gaan verschrikt uiteen (v. 41-49). Adonias, vreezende voor zijn leven, ontvangt van Salomon de verzekering, dat hem, indien hij rustig blijft, geen leed zal geschieden (v. 50-53).</p>
<verse osisID="1Kgs.1.1"><hi type="bold">E</hi>N koning David was oud geworden en had zeer vele levensdagen<note n="2424">De vier eerste verzen dienen om het verhaal van Adonias' optreden en Salomon's troonsbestijging in te leiden, vooral om II 13-25 voor te bereiden. David was tegen het einde zijner regeering, volgens II Reg. V 4, ongeveer in zijn zeventigste jaar; vgl. II 1, 10, 11. Dat hij was afgeleefd en lichamelijk uitgeput, is na al hetgeen hem wedervaren was zeer begrijpelijk.</note>; en als men hem met spreien toedekte, werd hij niet warm.</verse>
<verse osisID="1Kgs.1.2"> Daarom zeiden hem zijne dienaren<note n="2425">Volgens Flav. Josephus (Antiq. VII, 14, 3) gaven 's konings lijfartsen dezen raad.</note>: Laten wij voor onzen heer en koning eene jonge maagd zoeken, die voor den koning sta en hem verplege en aan zijn boezem slape en onzen heer en koning verwarme.</verse>
<verse osisID="1Kgs.1.3"> Men zocht dan in het gansche grondgebied van Israël naar eene schoone jongedochter en vond Abisag, de Sunamietische<note n="2426">Van Sunam, aan de zuidergrens van den stam Issachar; zie Jos. XIX 18.</note>, en bracht haar bij den koning.</verse>
<verse osisID="1Kgs.1.4"> En het was eene uitermate schoone jongedochter, en zij sliep bij den koning en diende hem, maar de koning bekende haar niet.</verse>
<verse osisID="1Kgs.1.5"> Adonias nu, de zoon van Haggith, verhief zich, zeggende: Ik zal koning worden<note n="2427">Adonias, wiens Hebr. naam beteekent: Jahve is mijn Heer, de vierde zoon van David (II Reg. III 2-5), kon, na den dood van Ammon (II Reg. XIII 28, 29) en Absalom (II Reg. XVIII 15), als de oudste aanspraak maken op den troon. Van den tweeden zoon Cheleab (II Reg. III 3) wordt verder geen melding gemaakt; hij schijnt vroeg gestorven of om andere redenen niet in aanmerking gekomen te zijn. Adonias verhief zich, d.w.z. voerde een hoogen staat, om zich als troonopvolger te doen gelden. Maar hoewel bij de Hebreërs het koningschap erfelijk was, besteeg niet altijd de oudste den troon, doch soms degene, die door den regeerenden koning of door het volk werd aangewezen (zie II Par. XI 22; IV Reg. XIV 21; XXI 24; XXIII 30). Bovendien had God zich het recht voorbehouden om rechtstreeks zijnen plaatsvervanger aan te wijzen (zie Deut. XVII 15). Van dat recht had God ten derden male (na Saül en David) gebruik gemaakt, toen Hij aan David beloofd had, zijnen troon voor immer te bevestigen in den persoon van dengene, die uit hem nog zou geboren worden (II Reg. VII 12), te weten in Salomon, den welbeminde des Heeren (II Reg. XII 24 volg.). Daarom had David aan Bethsabee onder eede beloofd, dat haar zoon hem zou opvolgen, van welke belofte Nathan kennis droeg (v. 11-13). Dat Adonias hiervan niet onkundig was en te kwader trouw naar den troon stond, blijkt uit zijne gedragingen (zie v. 10).</note>. En hij schafte zich wagens en ruiters aan, benevens vijftig man, die voor hem uit liepen<note n="2428">Hetzelfde deed Absalom, II Reg. XV 1.</note>.</verse>
<verse osisID="1Kgs.1.6"> Nimmer had zijn vader hem terechtgewezen, zeggende: Waarom doet gij zoo? En ook hij had een zeer schoon voorkomen en was na Absalom de tweede in leeftijd<note n="2429">Adonias had evenals Absalom (II Reg. XIV 25 volg.), op wien hij in leeftijd volgde (II Reg. III 3 volg.), een schoon voorkomen, en dit was eene der redenen, waarom koning David, al te toegevend, hem dien hoogen stand liet voeren.</note>.</verse>
<verse osisID="1Kgs.1.7"> En hij pleegde overleg met Joab, den zoon van Sarvia, en met den priester Abiathar, die de partij van Adonias begunstigden<note n="2430">Waarom Joab en Abiathar, die tot dusver aan David getrouw waren gebleven, de partij van Adonias hielden, is niet met zekerheid bekend. Joab had de gunst van David verloren (zie II 5) en hoopte wellicht zijn invloed te herwinnen door Adonias op den troon te helpen. Abiathar, van de lijn Ithamar, was de dienstdoende hoogepriester in het heiligdom der Ark op den Sion, terwijl Sadoc (v. 8), van de lijn Eleazar, in den tabernakel te Gabaon hoogepriesterlijke diensten verrichtte (vgl. I Par. XVI 39). Wellicht was Abiathar naijverig op Sadoc, die, daar hij op de eerste plaats genoemd wordt (vgl. II Reg. VIII 17; XV 24), den voorrang schijnt te hebben gehad.</note>.</verse>
<verse osisID="1Kgs.1.8"> Doch de priester Sadoc en Banaïas, de zoon van Joïada, en de profeet Nathan en Semeï en Reï en de kern van David's leger hielden het niet met Adonias<note n="2431">Banaïas stond aan het hoofd der Cerethiërs en Phelethiërs (v. 38), de koninklijke lijfwacht; zie II Reg. VIII 18; XX 23; XXIII 20 volg. Semeï is waarschijnlijk dezelfde als die IV 18 genoemd wordt. Reï is onbekend. Voor de kern van David's leger heeft het Hebr. en de Septuag.: ‘David's helden’, zie v. 10 en vgl. II Reg. XXIII 8-39.</note>.</verse> 
<verse osisID="1Kgs.1.9"> Toen dan Adonias rammen en varren en allerlei mestvee offerde bij den steen Zoheleth, die dicht bij de bron Rogel lag, noodigde hij al zijne broeders, 's konings zonen, en al de mannen van Juda, 's konings dienaren<note n="2432">Evenals Absalom (II Reg. XV 12) wijdde hij het feestmaal (v. 25) door offers op te dragen, ten einde aan zijne inhuldiging tot koning een godsdienstigen schijn te geven. Dergelijke offers behoorden tot den niet openbaren, den bijzonderen eeredienst (vgl. Exod. XX noot 19). Voor den steen Zoheleth vertalen anderen: de Slangenrots; de bron Rogel lag in de nabijheid en aan de zuidoostzijde van Jerusalem (zie II Reg. XVII 17). Al de mannen van Juda, die aan het hof verbonden waren; als stamgenooten hadden zij de voorkeur.</note>.</verse>
<verse osisID="1Kgs.1.10"> Maar den profeet Nathan en Banaïas en al de helden en zijnen broeder Salomon noodigde hij niet<note n="2433">Door deze handelwijze toonde Adonias, dat hij niet onkundig was van Salomon's goddelijke uitverkiezing tot den troon. Daarom liet hij vooral den godsgezant Nathan achterwege.</note>.</verse>
<verse osisID="1Kgs.1.11"> Alsdan zeide Nathan<note n="2434">Nathan trad hier op in zijne hoedanigheid van profeet, om de belangen van Salomon, de zaak Gods, te bevorderen.</note> tot Bethsabee, Salomon's moeder: Hebt gij niet gehoord, dat Adonias, de zoon van Haggith, koning is geworden, zonder dat onze heer David het weet<note n="2435">In het geheim had Adonias zijn opzet beraamd, wel wetende, dat hij niet de rechthebbende was.</note>?</verse>
<verse osisID="1Kgs.1.12"> Nu dan kom, luister naar mijnen raad en red uw leven en dat van uwen zoon Salomon<note n="2436">Het leven van Bethsabee en Salomon stond op het spel. Want zegevierde Adonias, dan zou hij, naar Oostersche zeden, den mededinger, hier den alleen rechthebbende, met diens moeder uit den weg geruimd hebben.</note>.</verse>
<verse osisID="1Kgs.1.13"> Ga en treed binnen bij koning David en zeg tot hem: Hebt gij, mijn heer en koning, niet aan mij, uwe dienstmaagd, gezworen, zeggende: Salomon, uw zoon, zal na mij koning worden, en hij zal zitten op mijnen troon<note n="2437">Wij weten niet, bij welke gelegenheid David dit aan Bethsabee gezworen had. Zie I Par. XXII 5-19, alwaar David zijnen zoon Salomon onderricht, dat hij de door God beloofde zoon was, in wien zijn troon voor immer zou bevestigd worden (II Reg. VII 12 volg.).</note>? Waarom is dan Adonias koning geworden?</verse>
<verse osisID="1Kgs.1.14"> En terwijl gij daar nog met den koning spreekt, zal ik na u komen en uwe woorden aanvullen<note n="2438">d.i. Uwe woorden met mijn profetisch gezag en woord bekrachtigen.</note></verse> 
<verse osisID="1Kgs.1.15"> Bethsabee ging dan binnen bij den koning in het slaapvertrek; de koning nu was zeer oud, en Abisag, de Sunamietische, diende hem<note n="2439">Daarom, omdat hij van ouderdom was uitgeput, verliet hij niet meer zijn slaapvertrek of zijne binnenkamer, tot welke alleen zijne vertrouwden bij hem toegang hadden.</note>.</verse>
<verse osisID="1Kgs.1.16"> Bethsabee boog en wierp zich neder voor den koning. En de koning zeide tot haar: Wat wilt gij?</verse>
<verse osisID="1Kgs.1.17"> En antwoordend zeide zij: Mijn heer, gij hebt aan uwe dienstmaagd bij den Heer, uwen God, gezworen: Salomon, uw zoon, zal na mij koning worden, en hij zal zitten op mijnen troon.</verse>
<verse osisID="1Kgs.1.18"> En zie, nu is Adonias koning geworden, zonder dat gij, mijn heer en koning, het weet.</verse>
<verse osisID="1Kgs.1.19"> Hij heeft runderen en allerlei mestvee en rammen in menigte geslachtofferd en alle zonen des konings genoodigd, benevens den priester Abiathar en den legeroverste Joab; maar uwen dienstknecht Salomon heeft hij niet genoodigd.</verse>
<verse osisID="1Kgs.1.20"> Nochtans, mijn heer en koning, op u zijn de oogen van gansch Israël gevestigd, opdat gij hun aanwijst, wie op uw troon, mijn heer en koning, na u moet zitten<note n="2440">Uit dit vers volgt klaarblijkelijk, dat de troonopvolging aan Adonias niet van rechtswege toekwam, maar dat zij, volgens de beschikking van God, door zijn plaatsvervanger David moest bepaald worden. Zie noot 4.</note>.</verse>
<verse osisID="1Kgs.1.21"> En het zal gebeuren, wanneer mijn heer en koning met zijne vaderen zal ontslapen zijn, dat ik en mijn zoon Salomon schuldigen zullen zijn<note n="2441">Schuldigen, als dezulken, die naar den troon gestaan hebben en derhalve des doods schuldig zijn. Zie v. 12 en vgl. II 22-46.</note>.</verse>
<verse osisID="1Kgs.1.22"> Terwijl zij nog met den koning sprak, kwam de profeet Nathan.</verse>
<verse osisID="1Kgs.1.23"> En men berichtte den koning, zeggende: Daar is de profeet Nathan. En toen hij voor het aangezicht des konings gekomen was en zich voor hem met het aangezicht ter aarde had neergebogen<note n="2442">Intusschen had Bethsabee zich verwijderd; zie v. 28. Dit deed ook Nathan, v. 28, toen Bethsabee weder geroepen werd; zie v. 32.</note>,</verse>
<verse osisID="1Kgs.1.24"> zeide Nathan: Mijn heer en</verse> 
<verse osisID="1Kgs.1.1">koning, hebt gij gezegd: Adonias moet na mij koning worden, en hij moet zitten op mijn troon<note n="2443">Deze vraag had duidelijk ten doel, eene openlijke verklaring ter gunste van Salomon uit te lokken.</note>?</verse>
<verse osisID="1Kgs.1.25"> Want hij is heden afgedaald en heeft runderen en mestvee en rammen in menigte geofferd, en alle zonen des konings en de legeroversten<note n="2444">Waarschijnlijk dezelfden als ‘de mannen van Juda’ in v. 9. Of moet men wellicht lezen gelijk in v. 19 ‘den legeroverste Joab’?</note>, benevens den priester Abiathar, genoodigd; en zij eten en drinken bij hem en zeggen: Leve koning Adonias<note n="2445">Hiermede huldigden zij hem als koning. Zie I Reg. X 24.</note>!</verse>
<verse osisID="1Kgs.1.26"> Mij, uwen dienstknecht, en den priester Sadoc en Banaïas, den zoon van Joïada, en uwen knecht Salomon heeft hij niet genoodigd.</verse>
<verse osisID="1Kgs.1.27"> Is dit woord wel van mijnen heer en koning uitgegaan, en hebt gij mij, uwen dienstknecht, niet te kennen gegeven, wie op den troon van mijn heer en koning na hem zitten zal<note n="2446">Volgens de Vulgaat, de Septuag. en de kantlezing van het Hebr. (uwen dienstknecht) had David aan Nathan verklaard, dat Salomon zijn opvolger zou wezen. De Hebr. tekstlezing heeft minder juist ‘uwe dienaren’.</note>?</verse>
<verse osisID="1Kgs.1.28"> En koning David antwoordde en zeide: Roept Bethsabee bij mij. Toen zij dan bij den koning was binnengekomen en voor hem stond,</verse>
<verse osisID="1Kgs.1.29"> zwoer de koning en zeide: Zoo waar de Heer leeft, die mijne ziel heeft gered uit allen nood,</verse>
<verse osisID="1Kgs.1.30"> voorwaar, gelijk ik u gezworen heb bij den Heer, den God van Israël, zeggende: Uw zoon Salomon zal na mij koning worden, en hij zal op mijnen troon zitten in mijne plaats, alzoo zal ik doen op den huidigen dag.</verse>
<verse osisID="1Kgs.1.31"> Toen boog Bethsabee met het aangezicht ter aarde en wierp zich voor den koning neder, zeggende: Leve mijn heer David in eeuwigheid<note n="2447">Deze zegenwensch was ook bij de Assyriërs en latere Perzen gebruikelijk. Zie Dan. II 4. Bethsabee drukte hiermede hare dankbaarheid uit voor 's konings beslissing.</note>!</verse>
<verse osisID="1Kgs.1.32"> Voorts zeide koning David: Roept mij den priester Sadoc en den profeet Nathan en Banaïas, den zoon van Joïada. En toen zij bij den koning binnengekomen waren,</verse>
<verse osisID="1Kgs.1.33"> zeide hij tot hen: Neemt met u de dienaren van uwen heer<note n="2448">De dienaren zijn 's konings lijfwacht; zie noot 8 en v. 38; vgl. ook v. 47 met v. 36.</note> en zet mijnen zoon Salomon op mijne muilezelin en voert hem naar Gihon<note n="2449">Muilezels waren in David's tijd de rijdieren der aanzienlijken; zie II Reg. XIII 29 en XVIII 9. Iemand op 's konings rijdier of wagen doen zitten was oudtijds de hoogste eerbewijzing; vgl. Gen. XLI 43; Esth. VI 7-9. Gihon (zie II Par. XXXII 30 en XXXIII 14) was de naam van eene bron in de onmiddellijke nabijheid der stad. Waarschijnlijk moet men Gibeon of Gabaon lezen in de plaats van Gihon en is Salomon gezalfd voor het heiligdom aldaar; zie v. 39.</note>.</verse>
<verse osisID="1Kgs.1.34"> En daar moeten hem de priester Sadoc en de profeet Nathan zalven tot koning over Israël; en gij zult de bazuin steken en zeggen: Leve koning Salomon!</verse>
<verse osisID="1Kgs.1.35"> En gij zult in zijn gevolg optrekken, en hij zal komen<note n="2450">In het koninklijk paleis.</note> en zich op mijnen troon zetten, en hij zal koning zijn in mijne plaats; en ik zal hem gebieden vorst te zijn over Israël en over Juda.</verse>
<verse osisID="1Kgs.1.36"> En Banaïas, de zoon van Joïada, antwoordde den koning, zeggende: Amen; aldus spreke de Heer, de God van mijnen heer en koning<note n="2451">M.a.w. Moge de Heer instemmen met de beslissing van David.</note>!</verse>
<verse osisID="1Kgs.1.37"> Gelijk de Heer was met mijnen heer en koning, zoo zij Hij met Salomon; en Hij make zijnen troon nog verhevener dan den troon van mijnen heer en koning David!</verse>
<verse osisID="1Kgs.1.38"> Toen daalden de priester Sadoc en de profeet Nathan en Banaïas, de zoon van Joïada, af, benevens de Cerethiërs en Pheletiërs<note n="2452">De woorden afdalen en opklimmen wijzen niet altijd op eene lager of hooger gelegen plaats; zie II Reg. V 17; XXIV 18; IV Reg. VI 18. Zij begaven zich naar Gihon of liever (zie noot 26) naar Gabaon. Zie voor de Cerethiërs enz., de koninklijke lijfwacht, II Reg. VIII 18.</note>; en zij zetten Salomon op de muilezelin van koning David en brachten hem naar Gihon.</verse>
<verse osisID="1Kgs.1.39"> En de priester Sadoc nam den hoorn met zalfolie uit den tabernakel en zalfde Salomon<note n="2453">De hoorn bevatte waarschijnlijk de heilige zalfolie van Exod. XXX 23-31. Sadoc nam dien uit den tabernakel, waarschijnlijk (zie noot 26) uit het heiligdom van Gabaon, waar Sadoc hoogepriester was; is echter de tent bedoeld, welke David op den Sion had opgericht voor de Ark des Verbonds, II Reg. VI 17, dan moet men verklaren had genomen, want Gihon lag buiten Jerusalem.</note>; en men stak de bazuin<note n="2454">Opdat zij den gezalfden koning ter gedachtenis strekke bij God, volgens Num. X 10.</note>, en al het volk zeide: Leve koning Salomon!</verse>
<verse osisID="1Kgs.1.40"> En de gansche menigte<note n="2455">De gansche menigte, die bij de zalving tegenwoordig was geweest.</note> trok in zijn gevolg op, terwijl het volk op de fluiten speelde en zich verheugde met groote blijdschap; en de grond dreunde van hun gejuich.</verse>
<verse osisID="1Kgs.1.41"> Dit nu hoorden Adonias en allen, die door hem genoodigd waren, toen het gastmaal reeds geëindigd was; en toen ook Joab de klank der bazuin hoorde, zeide hij: Wat beteekent dat gejuich der joelende stad?</verse>
<verse osisID="1Kgs.1.42"> Terwijl hij nog sprak, kwam Jonathas, de zoon van den priester Abiathar<note n="2456">Zie II Reg XV 27.</note>, en Adonias zeide tot hem: Kom binnen, want gij zijt een wakker man en brengt goede tijding.</verse>
<verse osisID="1Kgs.1.43"> En Jonathas antwoordde aan Adonias: Integendeel! Onze heer toch, koning David, heeft Salomon koning gemaakt;</verse>
<verse osisID="1Kgs.1.44"> en hij heeft hem den priester Sadoc en den profeet Nathan en Banaïas, den zoon van Joïada, benevens de Cerethiërs en Phelethiërs medegegeven, en zij hebben hem op 's konings muilezelin gezet.</verse>
<verse osisID="1Kgs.1.45"> En de priester Sadoc en de profeet Nathan hebben hem te Gihon tot koning gezalfd; en zij zijn vandaar opgetrokken onder vreugdebetoon, en de stad is in opschudding; dat is het gejoel, dat gij hebt gehoord.</verse>
<verse osisID="1Kgs.1.46"> Ja zelfs is Salomon gezeten op den troon des rijks.</verse>
<verse osisID="1Kgs.1.47"> En 's konings dienaren zijn binnengekomen en hebben onzen heer, koning David, gelukgewenscht, zeggende: Verheffe God den naam van Salomon boven uwen naam, en verhooge Hij zijnen troon boven uwen troon! En de koning heeft zich op zijn rustbed neergebogen<note n="2457">God aanbiddend en dankend, dat zijn wil door Salomon's troonsbestijging in vervulling was gegaan. Vgl. Gen. XLVII 31.</note></verse>
<verse osisID="1Kgs.1.48"> en heeft gezegd: Gezegend zij de Heer, de God van Israël, die heden hem<note n="2458">Gr.: ‘eenen uit mijn zaad’.</note> goedgunstig heeft doen zitten op mijnen troon, zoodat mijne oogen het zien.</verse>
<verse osisID="1Kgs.1.49"> Toen werden van schrik bevangen en stonden op al die genoodigd waren door Adonias<note n="2459">Van schrik, want hun geweten veroordeelde hun boos opzet, dat zij zoo deerlijk mislukt zagen.</note>, en ging ieder zijns weegs.</verse>
<verse osisID="1Kgs.1.50"> Maar Adonias, bevreesd voor Salomon, stond op en ging heen en hield den hoorn van het altaar vast<note n="2460">Waarschijnlijk van het brandofferaltaar in het heiligdom te Gabaon. De tabernakel was eene vrijplaats; zie Exod. XXI 14. Zie voor den hoorn van het altaar Exod. XXVII 2.</note>.</verse>
<verse osisID="1Kgs.1.51"> En men berichtte aan Salomon, zeggende: Zie, Adonias, bevreesd voor koning Salomon, houdt den hoorn van het altaar vast, zeggende: Moge koning Salomon mij heden zweren, dat hij zijnen dienstknecht niet zal dooden met het zwaard!</verse>
<verse osisID="1Kgs.1.52"> En Salomon zeide: Indien hij een braaf man is, zal zelfs niet één haar van hem op den grond vallen<note n="2461">Vgl. I Reg. XIV 45 en II Reg. XIV 11.</note>; maar wordt iets kwaads in hem gevonden, dan zal hij sterven.</verse>
<verse osisID="1Kgs.1.53"> Koning Salomon dan zond heen en haalde hem van het altaar; en binnengekomen wierp hij zich neder voor koning Salomon; en Salomon zeide tot hem: Ga heen naar uw huis.</verse>
</chapter>
<chapter osisID="1Kgs.2"> 
<title>Hoofdstuk II.</title>
<p>David, zijn einde voelende naderen, vermaant Salomon de wet des Heeren te onderhouden, aan Joab en Semeï hunne verdiende straf te geven en Berzellai's zonen wel te doen (v. 1-9). David's dood en Salomon's optreden (v. 10-12). Adonias beweegt Bethsabee om Abisag aan Salomon voor zich tot vrouw te vragen (v. 13-21), waarin Salomon's wijsheid een nieuwen aanslag op den troon ziet; hij straft Adonias met den dood (v. 22-25), verwijdert den eenen zijner aanhangers, Abiathar, van den dienst des altaars en uit Jerusalem, en laat den anderen, Joab, in het heiligdom, waar hij eene wijkplaats zocht, dooden (v. 26-35). Semeï, op straffe des doods gehouden binnen Jerusalem te verblijven, overtreedt dit gebod en wordt ter dood gebracht (v. 36-46).</p>
<verse osisID="1Kgs.2.1"> De dagen nu naderden, dat David sterven zou<note n="2462">I Par. XXVIII volg. vult het verhaal aldus aan: David vergaderde de rijksgrooten en deelde hun mede, dat God zijn zoon Salomon had uitverkoren om Hem een tempel te bouwen. Na Salomon in die vergadering te hebben aangespoord om de geboden des Heeren te onderhouden, gaf hij hem het plan en goud en zilver voor den tempel. Verder zich tot het volk wendend, stelde David zijne vrijgevigheid ten voorbeeld en vroeg niet vergeefs om geschenken voor den tempel. David loofde openlijk den Heer en bad Hem volk en koning te zegenen. Nadat rijke brandoffers waren opgedragen, werd Salomon, wiens zalving te Gihon of te Gabaon in haast voltrokken was, opnieuw en plechtig tot koning gezalfd en door het volk gehuldigd. Hierdoor wilde David elk gevaar, dat Salomon's troon van den kant van Adonias en zijne partij nog kon bedreigen, voorgoed afweren.</note>, en hij gelastte zijnen zoon Salomon, zeggende:</verse>
<verse osisID="1Kgs.2.2"> Ik ga den weg in der gansche aarde<note n="2463">d.i. Den weg van al wat leeft op de gansche aarde, den weg naar het huis der eeuwigheid (Eccles. XII 5). Vgl. Jos. XXIII 14.</note>; toon u moedig en wees een man<note n="2464">Op jeugdigen leeftijd (zie III 7 en vgl. I Par. XXIX 1) tot den troon geroepen, moest hij de leiding van een tot oproer genegen volk op zich nemen en den tempel bouwen.</note>.</verse>
<verse osisID="1Kgs.2.3"> En onderhoud de voorschriften van den Heer, uwen God, door op zijne wegen te wandelen en zijne plechtgebruiken en zijne geboden en rechten en getuigenissen te onderhouden, naar hetgeen geschreven staat in de wet van Moses; opdat gij verstandig moogt handelen in al wat gij doet en overal waarheen gij u wendt<note n="2465">Het Hebr. kan ook beteekenen: ‘opdat gij voorspoedig moogt zijn in al wat gij doet’ enz. Zie Jos. I 7.</note>;</verse>
<verse osisID="1Kgs.2.4"> ten einde de Heer zijne woorden gestand doe, die Hij aangaande mij gesproken heeft, zeggende: Indien uwe zonen hunne wegen in acht nemen en in getrouwheid, met ge- heel hun hart en met geheel hunne ziel voor mijn aangezicht wandelen, zal op den troon van Israël u nimmer een man ontbreken<note n="2466">Een man, d.i. een afstammeling, ontbreken. Vgl. Jer. XXXIII 17. De II Reg. VII 12-16 door Nathan uitgesproken belofte aangaande den eeuwigen duur van David's huis en koningschap is onvoorwaardelijk en moet dus onderscheiden worden van de hier vermelde belofte, welke den troon van Israël betreft en afhankelijk wordt gesteld van de voorwaarde: indien enz. Dezelfde belofte wordt herhaald VIII 25 en IX 5 en staat vermeld in Ps. CXXXI 12. Wij weten niet, bij welke gelegenheid de Heer deze woorden tot David gesproken had.</note>.</verse>
<verse osisID="1Kgs.2.5"> Voorts weet gij wat Joab, de zoon van Sarvia, mij gedaan heeft, wat hij gedaan heeft aan de twee legeroversten van Israël, Abner, den zoon van Ner, en Amasa, den zoon van Jether; hij toch heeft ze gedood en oorlogsbloed vergoten in den vrede en krijgsbloed gedaan aan zijnen gordel, die om zijne lendenen was, en aan zijn schoeisel, dat aan zijne voeten was.</verse>
<verse osisID="1Kgs.2.6"> Handel dus naar uwe wijsheid en doe zijne grijze haren niet in vrede naar de onderwereld dalen<note n="2467">Zie II Reg. III 26-30 en XX 8-12. Door Abner te dooden had Joab oorlogsbloed vergoten, dewijl hij op Abner het bloed wreekte van zijnen broeder Asaël, die door Abner in den oorlog verslagen was (zie II Reg. II 18-23). Joab had Abner gedood in den vrede, d.w.z. toen deze met David in vrede was (II Reg. III 22). Voor krijgsbloed heeft het Gr. beter ‘onschuldig bloed’. Dat Joab met zulk bloed zijnen gordel en zijne schoenen bezoedeld had bij het vermoorden van zijnen mededinger Amasa, wijst wellicht op de bijzondere wijze, waarop Joab toen omgord was (II Reg. XX 8), of op de gruwelijke manier, waarop hij dien moord gepleegd (II Reg. XX 10), of daarop, dat hij onder den schijn van vriendschap Amasa verraderlijk vermoord had. - Volgens het voorschrift van Exod. XXI 12 moest Joab met den dood gestraft worden; maar bij den moord van Abner was David nog niet machtig genoeg om Joab te vonnissen en moest hij zich vergenoegen Joab en zijn huis met Gods wraak te dreigen (II Reg. III 29); bij den tweeden doodslag was David's macht, ten gevolge van den opstand van Absalom, nog niet geheel hersteld. Thans droeg hij aan Salomon den last op, dien dubbelen moord naar verdienste te straffen. Maar deze moest daarbij handelen naar zijne wijsheid, d.w.z. eene goede gelegenheid afwachten, b.v. een nieuw misdrijf van Joab. Het was te voorzien (zie I 7), dat deze bestraffing aan Salomon niet moeilijk vallen zou, daar Joab zich bij de partij van Adonias had aangesloten (zie v. 22 en v. 28-35).</note>.</verse>
<verse osisID="1Kgs.2.7"> Maar ook doe aan de zonen van Berzellai, den Galaädiet, weldadigheid, en laten zij gasten zijn aan uwe tafel; want zij zijn mij te gemoet gekomen, toen ik voor het aangezicht van uwen broeder Absalom vluchtte<note n="2468">Hebr.: ‘want zij zijn mij aldus (d.w.z. met een zelfde betoon van gastvrijheid) te gemoet gekomen’. Zie II Reg. XVII 27-29 en XIX 31-39. De zonen van Berzellai zijn waarschijnlijk zijne kleinzonen, kinderen van Chamaäm, die met David naar Jerusalem kwam (II Reg. XIX 37, 40).</note>.</verse> 
<verse osisID="1Kgs.2.8"> Voorts hebt gij bij u Semeï, den zoon van Gera, den zoon van Jemini, uit Bahurim, die mij met de zwaarste vervloeking gevloekt heeft, toen ik naar de Legerplaats ging<note n="2469">Zie voor Bahurim II Reg. III 16; naar de legerplaats is vertaling van den Hebr. eigennaam ‘naar Mahanaïm’. Zie verder II Reg. XVI 5-14 en XIX 18-23.</note>; maar omdat hij is afgekomen, mij te gemoet, toen ik over den Jordaan trok, en ik hem bij den Heer gezworen heb, zeggende: Ik zal u niet met het zwaard dooden,</verse>
<verse osisID="1Kgs.2.9"> zult gij niet toelaten, dat hij ongestraft blijft. Doch gij zijt een wijs man, die weet wat met hem moet geschieden, en doe zijne grijze haren bebloed naar de onderwereld dalen<note n="2470">Semeï's nieuw misdrijf en straf wordt verhaald in v. 36-46.</note>.</verse>
<verse osisID="1Kgs.2.10"> David ontsliep dan met zijne vaderen en werd in de Stad van David<note n="2471">Zie II Reg. V 7.</note> begraven.</verse>
<verse osisID="1Kgs.2.11"> De dagen nu, welke David over Israël geregeerd heeft, zijn veertig jaar; te Hebron regeerde hij zeven jaar, te Jerusalem drie en dertig.</verse>
<verse osisID="1Kgs.2.12"> En Salomon zette zich op den troon van zijn vader David, en zijn koningschap werd zeer bevestigd<note n="2472">Salomon's koningschap werd zeer bevestigd, daar het door geheel Israël en Juda erkend werd. Daarbij bevestigde hij zijn troon nog vaster door de volgende daden van noodzakelijke gestrengheid tegenover Adonias en zijnen aanhang.</note>.</verse>
<verse osisID="1Kgs.2.13"> En Adonias, de zoon van Haggith, kwam bij Bethsabee, de moeder van Salomon. En zij zeide tot hem: Is uwe komst vredelievend? En hij antwoordde: Vredelievend<note n="2473">Voor vredelievend heeft het Hebr. beide malen ‘vrede’. De zin is: Komt gij met vriendschappelijke bedoelingen? Vgl. I Reg. XVI 4. Bethsabee had, na al het gebeurde (I 5 volg.), reden om hem te wantrouwen.</note>.</verse>
<verse osisID="1Kgs.2.14"> En hij ging voort: Ik heb u iets te zeggen. En zij zeide: Spreek. En hij zeide:</verse>
<verse osisID="1Kgs.2.15"> Gij weet, dat het koningschap mij toebehoorde en gansch Israël zich mij als koning had toegedacht; maar het koningschap is overge- dragen en mijns broeders geworden; want van den Heer is het hem toebeschikt<note n="2474">Adonias hield zich voor den wettigen erfgenaam van den troon, die hem ontgaan was, omdat, gelijk hij erkende, God het anders beschikt en David naar Gods beschikking gehandeld had. Zie I noot 4. Niet zonder overdrijving kon hij beweren, dat gansch Israël zich hem als koning had toegedacht, of liever naar het Hebr.: dat gansch Israël zijn aangezicht op hem gericht had, dat hij koning zou worden. Hieruit kan men alleen besluiten, dat de groote menigte Gods beschikking niet kende en in Adonias als den oudsten der nog in leven zijnde zonen van David den troonopvolger zag. Om de wispelturigheid van het Israëlietische volk bleef Adonias een gevaarlijke tegenstander voor Salomon's koningschap. En al erkende Adonias de goddelijke beschikking, zoo zag hij toch niet af van zijne aanspraak op den troon. Hierop wijst het scherpe antwoord van Salomon (v. 22b). Van dit standpunt uit moet men het volgende verzoek van Adonias beoordeelen.</note>.</verse>
<verse osisID="1Kgs.2.16"> Thans derhalve doe ik één verzoek aan u, beschaam mijn aangezicht niet<note n="2475">Hebr.: ‘wijs mijn aangezicht (d.i. mij) niet af’. Eveneens in v. 20.</note>. En zij zeide tot hem: Spreek.</verse>
<verse osisID="1Kgs.2.17"> En hij zeide: Ik bid u aan koning Salomon te zeggen (want u kan hij niets weigeren), dat hij mij Abisag, de Sunamietische, tot vrouw geve.</verse>
<verse osisID="1Kgs.2.18"> En Bethsabee zeide: Goed, ik zal voor u tot den koning spreken<note n="2476">Bethsabee was te kortzichtig om de booze bedoeling van Adonias te doorschouwen. Hij toch vroeg niet eene vergoeding voor het koningschap, maar zocht op die wijze Salomon te verdringen en op den troon te komen.</note>.</verse>
<verse osisID="1Kgs.2.19"> Bethsabee kwam dan bij koning Salomon om hem voor Adonias te spreken; en de koning stond op, ging haar te gemoet en boog voor haar en zette zich op zijnen troon; en voor de moeder des konings werd een troon geplaatst, en zij zat aan zijne rechterhand<note n="2477">Salomon ontving zijne moeder met al de achting, die, vooral aan Oostersche hoven, aan eene koningin-moeder bewezen werd. De troon voor haar geplaatst aan 's konings rechterhand, de eereplaats, was een eerestoel.</note>.</verse>
<verse osisID="1Kgs.2.20"> En zij zeide tot hem: Een enkel klein verzoek doe ik aan u, beschaam mijn aangezicht niet. En de koning zeide tot haar: Vraag, mijne moeder, want het betaamt niet, dat ik uw aangezicht afwijs.</verse>
<verse osisID="1Kgs.2.21"> En zij zeide: Moge Abisag, de Sunamietische, uwen broeder Adonias tot vrouw gegeven worden!</verse>
<verse osisID="1Kgs.2.22"> En koning Salomon antwoordde en zeide tot zijne moeder: Waarom vraagt gij Abisag, de Sunamieti- sche, voor Adonias? Vraag voor hem ook het koningschap, daar hij mijn oudere broeder is en de priester Abiathar en Joab, de zoon van Sarvia, voor hem zijn<note n="2478">Aanstonds doorschouwt Salomon in zijne wijsheid de bedoeling van Adonias, vooral om zijn heulen met Joab en Abiathar. Abisag was voor de oogen van het volk de bijvrouw geweest van David; haar ten huwelijk vragen was, vooral in dit geval, een aanslag op den troon. Vgl. II Reg. XII 8 en vooral XVI 20-22.</note>!</verse>
<verse osisID="1Kgs.2.23"> Koning Salomon zwoer dan bij den Heer, zeggende: Dit moge God mij doen en dat er bijvoegen<note n="2479">Zie Ruth I 17.</note>; voorwaar, ten koste van zijn leven heeft Adonias dit woord gesproken!</verse>
<verse osisID="1Kgs.2.24"> Nu dan, zoo waar de Heer leeft, die mij bevestigd en mij op den troon van mijn vader David geplaatst en die mij een huis gemaakt heeft, zooals Hij gezegd had<note n="2480">Omdat Salomon toen reeds een zoon had (vgl. XI 42 met XIV 21), verklaren sommigen: ‘die mij een erfgenaam van mijn troon heeft gegeven’. Maar om zijn beroep op Gods woord van v. 4, is de zin waarschijnlijk: die de koninklijke waardigheid erfelijk gemaakt heeft in mijn geslacht.</note>, voorwaar, heden zal Adonias gedood worden!</verse>
<verse osisID="1Kgs.2.25"> En koning Salomon zond door de hand van Banaïas, den zoon van Joïada, en deze bracht hem om, en hij stierf<note n="2481">Omdat hij de voorwaarde van I 52, 53 niet vervuld had. Het vonnis werd volgens Oostersch gebruik aanstonds voltrokken, en wel door het hoofd der koninklijke lijfwacht (zie I 38), dewijl het een staatsmisdadiger gold.</note>.</verse>
<verse osisID="1Kgs.2.26"> Voorts tot den priester Abiathar zeide de koning: Ga naar Anathoth, naar uw landgoed, want gij zijt een man des doods; doch heden zal ik u niet doen sterven, omdat gij de ark des Heeren God voor mijnen vader David gedragen en verdrukking geleden hebt bij alles, waarmede mijn vader verdrukt geweest is<note n="2482">Zie voor Anathoth, de vaderstad van den profeet Jeremias, in de nabijheid van Jerusalem, Jos. XXI 18 en Jer. I 1. Abiathar was des doods schuldig geworden door zijne deelneming aan de samenzwering van Adonias (I 7 en II 22). Voor het oogenblik spaarde hem Salomon, eensdeels omdat hij de ark des Heeren gedragen had, toen nl. onder zijne leiding de ark naar Jerusalem werd overgebracht (I Par. XV 11 volg.); doch in de plaats van de ark des Heeren God moet men volgens sommigen lezen den ephod, dien Abiathar voor David had geraadpleegd (zie I Reg. XXIII 6, 9 en XXX 7; vgl. I Reg. XIV 18), Anderdeels bleef hij voorshands gespaard, omdat hij trouw gedeeld had in al de verdrukkingen van David; zie I Reg. XXII 20-23; XXIII 8-13; II Reg. XV 24.</note>.</verse>
<verse osisID="1Kgs.2.27"> Alzoo verdreef Salomon Abia- thar, zoodat hij geen priester des Heeren bleef, ten einde vervuld werd het woord des Heeren, hetwelk Hij te Silo over het huis van Heli gesproken had<note n="2483">Salomon verdreef Abiathar en ontzette hem daarmede van de hoogepriesterlijke bediening. Van dezen wordt verder niet meer gewaagd. Door de ontzetting van Abiathar uit zijn ambt ging de profetie van I Reg. II 27-36 geheel en al in vervulling. Sadoc, die reeds lang onder David de hoogepriesterlijke bediening vervuld had in den tabernakel van Gabaon, werd toen ook met den ephod bekleed, die sinds I Reg. XXIII 6 door Abiathar gedragen was.</note>.</verse>
<verse osisID="1Kgs.2.28"> Het bericht nu kwam tot Joab, dat Joab Adonias aanhing en Salomon niet aanhing; Joab vluchtte derhalve in den tabernakel des Heeren en greep den hoorn van het altaar vast<note n="2484">Het bericht, dat tot Joab kwam, bestond daarin, dat openlijk van zijn verraderlijk partijkiezen gesproken werd. Daaruit begreep hij, dat de beurt om gestraft te worden aan hem was, en vluchtte hij derhalve in den tabernakel enz., zie I 50. - In het tegenwoordige Hebr. staat Absalom in plaats van Salomon. Naar deze lezing is de zin anders: Het bericht van Adonias' dood en van Abiathar's verbanning kwam tot Joab. Dan volgt een tusschenzin ter verklaring, waarom Joab bevreesd was: ‘want Joab had partij gekozen voor Adonias, hoewel hij (vroeger) voor Absalom geen partij gekozen had’. Maar de Grieksche en de Syrische vertaling komen met de lezing der Vulgaat overeen, en deze past goed in den samenhang. - Joab was ook in de tweede samenzwering van Adonias betrokken geweest (v. 22). Evenals Adonias in den tabernakel een veilige wijkplaats gevonden had (I 50 volg.), hoopte ook hij, en niet zonder reden (zie v. 30), daar gespaard te blijven. Dewijl hij echter tweemaal aan vrijwilligen manslag schuldig was (v. 5), kon die wijkplaats hem ten slotte niet beveiligen (zie Exod. XXI 14).</note>.</verse>
<verse osisID="1Kgs.2.29"> En aan koning Salomon werd bericht, dat Joab in den tabernakel des Heeren gevlucht was en bij het altaar stond; en Salomon zond Banaïas, den zoon van Joïada, zeggende: Ga, dood hem!</verse>
<verse osisID="1Kgs.2.30"> En Banaïas kwam naar den tabernakel des Heeren en zeide tot hem: Dit zegt de koning: Kom naar buiten<note n="2485">Uit eerbied voor de heilige plaats wilde Salomon hem liever buiten ter dood doen brengen.</note>. En hij zeide: Ik kom niet naar buiten, maar hier wil ik sterven. Banaïas bracht den koning het antwoord, zeggende: Dit heeft Joab gezegd en dit mij geantwoord.</verse>
<verse osisID="1Kgs.2.31"> En de koning zeide tot hem: Doe gelijk hij gezegd heeft, en dood en begraaf hem<note n="2486">Door hem de eer der begrafenis te gunnen, erkende Salomon zijne vroegere verdiensten.</note>; en gij zult van mij en van mijns vaders huis het onschuldige bloed wegnemen, dat door Joab vergoten is<note n="2487">Zoolang de bloedschuld van Joab niet was gewroken door de rechtmatige doodstraf, drukte die schuld op den koning en zijn huis. Zie Num. XXXV 33 en Deut. XIX 13.</note>.</verse>
<verse osisID="1Kgs.2.32"> En de Heer zal zijn bloed op zijn hoofd doen neerkomen, daar hij twee gerechte mannen, beter dan hij, verslagen en hen, buiten weten van mijn vader David, met het zwaard gedood heeft: Abner, den zoon van Ner, den krijgsoverste van Israël, en Amasa, den zoon van Jether, den legeroverste van Juda;</verse>
<verse osisID="1Kgs.2.33"> zoo zal hun bloed neerkomen op het hoofd van Joab en op het hoofd van zijn zaad voor immer<note n="2488">Zie II Reg. III 28 volg., waar David eveneens Joab's zaad om die misdaad gevloekt had.</note>. Maar voor David en zijn zaad en zijn huis en troon zij tot in eeuwigheid vrede van den Heer<note n="2489">Het zal David en zijn kroost welgaan, omdat zij, ook door het wreken dier bloedschuld, Gods wet hebben vervuld.</note>!</verse>
<verse osisID="1Kgs.2.34"> Toen ging Banaïas, de zoon van Joïada, op en viel op hem aan en doodde hem; en hij werd op zijn erf begraven in de woestijn<note n="2490">Banaïas ging op naar den tabernakel, waarschijnlijk het heiligdom van Gabaon (v. 28; zie I noot 30). Zijn erf lag in de woestijn van Juda (Jos. XV 61); het familiegraf van Joab was te Bethlehem (II Reg. II 32).</note>.</verse>
<verse osisID="1Kgs.2.35"> En in zijne plaats stelde de koning Banaïas, den zoon van Joïada, over het leger; en in de plaats van Abiathar stelde hij den priester Sadoc aan<note n="2491">I Par. XXIX 22 wordt bericht, dat Sadoc in den tijd, toen Salomon voor de tweede maal tot koning gezalfd werd, de hoogepriesterlijke zalving ontving. Zie noot 23. Vgl. Exod. XXIX 7.</note>.</verse>
<verse osisID="1Kgs.2.36"> Voorts zond de koning en ontbood Semeï en zeide tot hem: Bouw u een huis in Jerusalem en verblijf daar; en ga vandaar niet uit, hernoch derwaarts.</verse>
<verse osisID="1Kgs.2.37"> Op wat dag gij echter uitgaat en de beek Cedron overschrijdt, weet dan, dat gij gedood zult worden; uw bloed zal op uw hoofd zijn<note n="2492">Wat Salomon aanleiding gaf om Semeï onder voortdurend toezicht te stellen, wordt niet bericht. Maar omdat deze de straf gewillig aannam (v. 38), zoo moet er wel eene gegronde reden voor geweest zijn; zie v. 8 en 9. De beek Cedron, nabij en ten oosten van Jerusalem, in het dal tusschen den Sion en den Olijfberg (II Reg. XV 23), moest Semeï overgaan om te Bahurim, zijne woonplaats (v. 8; vgl. II Reg. XVI 5), te komen. Maar evenmin mocht hij de stad in eene andere richting verlaten (v. 36). - Zie voor de uitdrukking uw bloed zal op uw hoofd zijn, d.i. gij hebt u door eigen schuld den dood berokkend, Lev. XX 9. - De Gr. tekst voegt er bij, wat ook uit v. 42 en 43 volgt, dat Salomon zijne bedreiging tegen Semeï met een eed bevestigde.</note>.</verse> 
<verse osisID="1Kgs.2.38"> En Semeï zeide tot den koning: Het woord is goed; gelijk mijn heer en koning heeft gesproken, zoo zal uw dienaar doen. Semeï verbleef dan in Jerusalem vele dagen.</verse>
<verse osisID="1Kgs.2.39"> Maar het gebeurde na drie jaar, dat slaven<note n="2493">Hebr.: ‘twee slaven’ of gelijk anderen vertalen: ‘dienstknechten’.</note> van Semeï wegliepen naar Achis, den zoon van Maächa, den koning van Geth<note n="2494">Zoo het dezelfde Achis is als de I Reg. XXI 10-15; XXVII 1 - XXVIII 2; XXIX genoemde, dan was hij toen hoogbejaard.</note>; en aan Semeï werd bericht, dat zijne slaven naar Geth gegaan waren.</verse>
<verse osisID="1Kgs.2.40"> En Semeï maakte zich op en zadelde zijnen ezel; en hij ging naar Achis te Geth om zijne slaven terug te halen; en hij bracht ze uit Geth terug.</verse>
<verse osisID="1Kgs.2.41"> Maar aan Salomon werd bericht, dat Semeï van Jerusalem naar Geth gegaan en teruggekomen was.</verse>
<verse osisID="1Kgs.2.42"> En hij zond en ontbood hem en zeide tot hem: Heb ik u niet bij den Heer betuigd en u gewaarschuwd: Op wat dag gij uitgaat en u her- en derwaarts begeeft, weet dan, dat gij sterven zult? En gij hebt mij geantwoord: Goed is het woord, dat ik gehoord heb.</verse>
<verse osisID="1Kgs.2.43"> Waarom hebt gij dan den eed des Heeren niet gehouden en het gebod, dat ik u gegeven had?</verse>
<verse osisID="1Kgs.2.44"> En de koning zeide tot Semeï: Gij weet al het kwaad, waarvan uw hart zich bewust is, dat gij mijnen vader David hebt aangedaan; de Heer heeft uwe boosheid op uw hoofd doen neerkomen<note n="2495">De zin is: Uw eigen geweten zegt u, dat gij nu de straf u op den hals hebt gehaald, die gij reeds lang te voren verdiend hadt.</note>.</verse>
<verse osisID="1Kgs.2.45"> En koning Salomon zal gezegend en de troon van David bevestigd zijn voor den Heer tot in eeuwigheid<note n="2496">Gezegend, omdat hij rechtvaardig straft, zie v. 33; bevestigd, zie v. 4.</note>.</verse>
<verse osisID="1Kgs.2.46"> De koning gaf dan bevel aan Banaïas, den zoon van Joïada; en deze ging heen en versloeg hem, en hij stierf.</verse>
</chapter>
<chapter osisID="1Kgs.3"> 
<title>Hoofdstuk III.</title>
<p>Salomon verbindt zich met den koning van Egypte (v. 1). Het volk offert op de hoogten (v. 2). Salomon's liefde voor God en zijne plechtige offerande in het heiligdom te Gabaon (v. 3-4). God verschijnt hem aldaar en staat hem toe de begeerte van zijn hart uit te spreken (v. 5). Salomon vraagt de wijsheid, om zijn volk goed te besturen (v. 6-9). God willigt zijne bede in en schenkt hem bovendien rijkdom en roem; Hij belooft hem, bij getrouwheid aan de wet, een lang leven (v. 10-14). Salomon keert terug naar Jerusalem en viert een dankfeest voor de ark (v. 15). Proeve van Salomon's wijsheid in de rechtspraak tusschen twee moeders; indruk hierdoor teweeggebracht (v. 16-28).</p>
<verse osisID="1Kgs.3.1"> Aldus werd het koningschap in de hand van Salomon bevestigd<note n="2497">In het Hebr. staan deze woorden aan het einde van het vorige hoofdstuk. Zie II noot 12.</note>; en hij verbond zich door aanhuwelijking met Pharao, den koning van Egypte; want hij huwde diens dochter en bracht haar in de stad van David, totdat hij den bouw van zijn huis en van het huis des Heeren en van den muur rondom Jerusalem had voltooid<note n="2498">Dit bericht van Salomon's huwelijk met de dochter van Pharao staat wellicht beter in de Septuag. tusschen IV 34 en V 1. Salomon was reeds vóór zijne troonsbestijging gehuwd met Naäma, eene Ammonietische, de moeder van Roboam; zie XIV 21. Dat dit huwelijk met de dochter van Pharao van groot belang was uit een staatkundig oogpunt, blijkt eenigszins uit IX 16 en X 28 volg. Zie voor de benaming Pharao Gen. XII noot 11. Salomon bracht zijne vrouw in zijn paleis, gelegen in de Stad van David, (zie II Reg. V 7, 9); hiermede moest zij zich tevreden stellen, totdat hij den bouw enz., zie VI en VII, en voor den muur rondom Jerusalem IX 15.</note>.</verse>
<verse osisID="1Kgs.3.2"> Evenwel offerde het volk op de hoogten; want er was tot op dien dag voor den naam des Heeren geen tempel gebouwd<note n="2499">Het offeren op de hoogten, d.i. in de heiligdommen op bergen en heuvelen opgericht (Deut. XII 2), was duidelijk in strijd met de wet van Deut. XII 4-14, volgens welke de openbare offerdienst voor den Heer slechts op ééne door God uitverkoren plaats mocht geschieden. En toch was dit, volgens den tekst van v. 2, te dien tijde gewoonte geworden; tot verontschuldiging wordt er bijgevoegd, dat de tempel te Jerusalem voor den naam, d.i. voor de vereering, des Heeren nog niet gebouwd was. Daarbij komt dat de tabernakel van Moses, aanvankelijk te Silo opgericht (Jos. XVIII 1 en Jer. VII 12) en destijds te Gabaon geplaatst (II Par. I 3), gescheiden was van de ark des verbonds, die te Jerusalem was, wat aanleiding kon geven tot verwarring. Het valt echter niet te ontkennen, dat dit vers, hetwelk in het Hebr., evenals de berisping van Salomon in v. 3b, met alleenlijk begint, niet samenhangt met hetgeen voorafgaat en volgt.</note>.</verse>
<verse osisID="1Kgs.3.3"> Salomom nu had den Heer lief, zoodat hij in de geboden van zijn vader David wandelde; alleenlijk offerde en ontstak hij wierook op de hoogten<note n="2500">De berisping van Salomon in v. 3b komt slecht overeen met de strekking van dit gansche verhaal, dat klaarblijkelijk Salomon's getrouwheid en gemeenzaamheid met God wil aantoonen. Niet weinigen zijn dan ook van meening, dat v. 2 en 3b later ingevoegd zijn door een bewerker of tekstverklaarder, die zich verplicht achtte op zijne manier te verklaren, dat Salomon op de hoogte van Gabaon offerde (v. 4). Niet lettende op het feit, dat aldaar de tabernakel met het brandofferaltaar zich bevond en de wettige offerplaats was (zie II Par. I 3-5 met noot 6), beschouwt hij dit offer van Salomon te Gabaon als onwettig; hij verontschuldigt hem, omdat hij de gewoonte volgde van het volk, dat op de hoogten placht te offeren.</note>.</verse>
<verse osisID="1Kgs.3.4"> Hij ging dan naar Gabaon, om daar te offeren; want dat was de grootste hoogte; duizend offerdieren bracht Salomon ten brandoffer op dat altaar te Gabaon<note n="2501">Volgens II Par. I 2, 3 ging Salomon in plechtigen optocht met al het volk en de overheden des volks naar Gabaon. Waarom dit de grootste, Hebr. ‘de groote’, d.i. de voorname, hoogte wordt geheeten, vindt zijne verklaring in I Par. I 3: ‘daar was de tabernakel van het verbond Gods’ en (v. 5) ‘ook het koperen altaar’. Duizend offerdieren, want het was de groote plechtigheid van Salomon's inwijding en zijn kroningsfeest; vgl. VII 26.</note>.</verse>
<verse osisID="1Kgs.3.5"> En de Heer verscheen aan Salomon des nachts in een droom, zeggende: Vraag wat gij wilt, opdat Ik het u geve<note n="2502">Salomon behield derhalve bij zijnen droom het oordeel des onderscheids en zijn vrijen wil; hij had dus geen gewonen droom, maar een bovennatuurlijk droomgezicht, zooals Num. XII 6 bedoeld is.</note>!</verse>
<verse osisID="1Kgs.3.6"> En Salomon zeide: Gij hebt aan uwen dienstknecht, mijn vader David, groote goedertierenheid betoond, zooals hij voor uw aangezicht in trouw en gerechtigheid en met een oprecht hart te uwen opzichte heeft gewandeld; en Gij hebt hem uwe groote goedertierenheid blijven schenken en hem eenen zoon gegeven, die op zijn troon is gezeten, gelijk het is ten huidigen dage.</verse>
<verse osisID="1Kgs.3.7"> Nu dan, Heere God, Gij hebt uwen dienstknecht in de plaats van mijn vader David koning gemaakt; ik echter, ik ben een jeugdige knaap en weet niet uit te gaan en in te gaan<note n="2503">Een jeugdige knaap meer door onervarenheid dan om zijn leeftijd. Hij was bij zijne troonsbestijging reeds gehuwd en vader. Op het einde zijner veertigjarige regeering was hij naar XI 4 (vgl. XI 43) een oud man. Zie voor de gebruikelijke zegswijze uitgaan en ingaan Deut. XXXI noot 2; hier beteekent zij Salomon's in het openbaar optreden als koning. Salomon's nederigheid en mistrouwen op zich zelven maakten hem geschikt voor het ontvangen van de gave der wijsheid.</note>.</verse> 
<verse osisID="1Kgs.3.8"> En uw dienstknecht is in het midden van het volk, dat Gij hebt uitverkoren, een talloos volk, dat wegens de menigte niet te tellen en te berekenen is<note n="2504">Als ware de belofte aan Abraham (Gen. XIII 16) in vervulling gegaan. Eene hyperbolische uitdrukking, vooral bij Oosterlingen zeer gewoon.</note>.</verse>
<verse osisID="1Kgs.3.9"> Geef dan aan uwen dienstknecht een leerzaam hart, opdat hij in staat zij uw volk te bestieren<note n="2505">Gr.: ‘met rechtvaardigheid te bestieren’, eigenlijk ‘te richten’. De koning was ook de opperste rechter, die in allerlei rechtzaken te beslissen had. Zie v. 16 volg.</note> en tusschen goed en kwaad te onderscheiden; want wie vermag dit volk, dit uw talrijk volk, te bestieren?</verse>
<verse osisID="1Kgs.3.10"> Welgevallig nu was het woord voor den Heer, dat Salomon iets dergelijks had gevraagd.</verse>
<verse osisID="1Kgs.3.11"> En de Heer zeide tot Salomon: Omdat gij dit verzoek hebt gedaan, en niet voor u gevraagd hebt om vele levensdagen noch om rijkdom of om de zielen uwer vijanden, maar voor u hebt gebeden om wijsheid bij het oordeelen in het gericht;</verse>
<verse osisID="1Kgs.3.12"> zie, zoo heb Ik u gedaan<note n="2506">In het verleden; want God had zijn gebed reeds verhoord. Hij zal hem allerzekerst het gevraagde geven. Eveneens in v. 13 heb Ik u gegeven.</note> naar uwe woorden en u een wijs en verstandig hart gegeven, in die mate dat niemand uws gelijke vóór u geweest is noch na u zal opstaan.</verse>
<verse osisID="1Kgs.3.13"> Maar ook datgene, wat gij niet gevraagd hebt, heb Ik u gegeven: te weten rijkdom en roem, zoodat niemand onder de koningen uws gelijke geweest is al de dagen van voorheen<note n="2507">Hebr.: ‘uw leven lang’. In wijsheid heeft niemand ooit Salomon geëvenaard, uitgezonderd alleen de Gever der wijsheid (vgl. Matth. XII 42). In rijkdom en roem zou gedurende zijn leven geen koning hem gelijk zijn.</note>.</verse>
<verse osisID="1Kgs.3.14"> En indien gij op mijne wegen wandelt en mijne geboden en mijne bevelen onderhoudt, gelijk uw vader gewandeld heeft, dan zal Ik uwe dagen verlengen<note n="2508">De belofte van een lang leven is voorwaardelijk.</note>.</verse>
<verse osisID="1Kgs.3.15"> Daarop ontwaakte Salomon en begreep dat het een droom was<note n="2509">d.i. Eene goddelijke openbaring door middel van een droom.</note>; en toen hij te Jerusalem was ge- komen, plaatste hij zich voor de verbondsark des Heeren, en hij droeg brandoffers op en slachtte vredeoffers en richtte een grooten maaltijd aan voor al zijne dienaren<note n="2510">Met deze offers voor de verbondsark te Jerusalem, waarmede een offermaal was verbonden, vierde Salomon zijn kroningsfeest. Vgl. II Reg. VI 17-19; I Par. XVI 1-3. ‘Om te offeren’ (v. 4) was hij naar het heiligdom te Gabaon gegaan, om feest te vieren keerde hij terug naar Jerusalem en offerde bij die gelegenheid, gelijk ook David gedaan had, voor de verbondsark. Maar dit was niet de plaats voor den openbaren offerdienst. Ook na de overbrenging der ark in Jerusalem bleef de tabernakel van Gabaon het eenige heiligdom van den openbaren en geregelden offerdienst van Israël. Dit getuigt de schrijver van I Par. XVI 4-6 en 37-41: vóór de ark stelde David levieten om God door psalmliederen te verheerlijken; maar Sadoc met zijne priesters bleef in bediening op de hoogte te Gabaon om gestadig den Heer brandoffers op te dragen. Sion werd eerst ‘het huis voor de offerande’ (II Par. VII 12), toen de Mosaïsche tabernakel was vervangen door den tempel. Vgl. I Par. XXI 28-30.</note>.</verse>
<verse osisID="1Kgs.3.16"> Toen kwamen twee lichte vrouwen tot den koning en stonden voor hem<note n="2511">Het hier volgende verhaal dient ten bewijs, dat de wijsheid inderdaad aan Salomon verleend was.</note>;</verse>
<verse osisID="1Kgs.3.17"> en een van haar zeide: Ik bid u, mijn heer; ik en deze vrouw woonden in één huis, en ik baarde bij haar in het slaapvertrek.</verse>
<verse osisID="1Kgs.3.18"> Op den derden dag dan, nadat ik gebaard had, baarde ook zij; en wij waren samen, en niemand anders was bij ons in het huis behalve wij beiden<note n="2512">Niemand anders kon dus als getuige optreden of de elkander tegensprekende vrouwen logenstraffen.</note>.</verse>
<verse osisID="1Kgs.3.19"> Des nachts nu stierf de zoon van deze vrouw, doordien zij slapende op hem was gaan liggen.</verse>
<verse osisID="1Kgs.3.20"> En in de stilte van den middernacht opstaande, heeft zij, terwijl uwe dienstmaagd sliep, mijn zoon van mijne zijde weggenomen en hem gelegd aan haren boezem; maar haar zoon, die gestorven was, heeft zij aan mijnen boezem gelegd.</verse>
<verse osisID="1Kgs.3.21"> En toen ik des morgens opstond om mijn zoon te zoogen, bleek het, dat hij dood was; doch toen ik hem op klaarlichten dag nauwkeuriger bezag, bevond ik dat het niet de mijne was, dien ik gebaard had.</verse>
<verse osisID="1Kgs.3.22"> En de andere vrouw antwoordde: Het is niet zoo, gelijk gij zegt, maar uw zoon is dood, doch de mijne leeft. Zij daarentegen zeide: Gij liegt, want mijn zoon leeft, en uw zoon is dood. En op die wijze streden zij voor den koning.</verse>
<verse osisID="1Kgs.3.23"> Toen zeide de koning: De eene zegt: Mijn zoon leeft, en uw zoon is dood. En de andere antwoordt: Neen, maar uw zoon is dood, doch de mijne leeft.</verse>
<verse osisID="1Kgs.3.24"> De koning zeide dan: Brengt mij een zwaard. En toen men het zwaard bij den koning had gebracht, zeide hij:</verse>
<verse osisID="1Kgs.3.25"> Snijdt het levende kind in twee stukken, en geeft de helft aan de eene en de helft aan de andere.</verse>
<verse osisID="1Kgs.3.26"> Maar de vrouw, van wie het levende kind was, zeide tot den koning (haar binnenste toch werd ontroerd om haar kind): Ik bid, heer, geeft haar het levende kind, en doodt het niet. De andere daarentegen zeide: Noch het mijne zij het noch het uwe, maar het worde verdeeld.</verse>
<verse osisID="1Kgs.3.27"> De koning antwoordde en zeide: Geeft aan gene het levende kind, en doodt het niet; zij toch is er de moeder van<note n="2513">Duidelijker naar het Gr.: ‘Geeft het kind aan die gezegd heeft: Geeft haar het (levende kind) en doodt het niet - zij is er de moeder van’.</note>.</verse>
<verse osisID="1Kgs.3.28"> En gansch Israël hoorde de uitspraak, die de koning gedaan had, en zij vreesden den koning, daar zij zagen dat Gods wijsheid in hem was om recht te doen.</verse>
</chapter>
<chapter osisID="1Kgs.4"> 
<title>Hoofdstuk IV.</title>
<p>Salomon's rijksgrooten en landvoogden (v. 1-19). Talrijkheid zijner onderdanen en uitgebreidheid zijner heerschappij (v. 20, 21). Dagelijksche mondbehoefte zijner hofhouding (v. 22, 23). Uitgestrektheid van zijn gezag en voorspoed onder zijn bestuur (v. 24, 25). Getal en verzorging zijner paarden (v. 26-28). Lof zijner wijsheid, zich in spreuken en liederen openbarend en alles omvattend beroemdheid daardoor verworven (v. 29-33).</p>
<verse osisID="1Kgs.4.1"> Koning Salomon was dan koning over geheel Israël<note n="2514">Hiermede wordt de lijst der staatsdienaren en de beschrijving van den luister van Salomon's regeering ingeleid. De bloote opsomming der hooge beambten geeft genoegzaam te kennen, dat onder net vrederijk van Salomon, een profetisch beeld van het ware vrederijk van den Messias (Ps. LXXI; Mich. V 2-5; Zach. III 8-10), de inrichting van het staatswezen, onder David begonnen, zich ten volle ontwikkelde.</note>.</verse>
<verse osisID="1Kgs.4.2"> En deze waren de rijksgrooten, die hij had<note n="2515">Als men deze lijst der rijksgrooten vergelijkt met die der hooge staatsdienaren onder David (II Reg. VIII 16-18; XX 23-26), bemerkt men, dat niet meer de legeroverste aan het hoofd der hooge beambten genoemd wordt. Onder Salomon's vrederijk had hij niet meer de voornaamste rol. De hier (v. 2-6) genoemde posten zijn t.a.p. verklaard.</note>: Azarias, de zoon van den priester Sadoc<note n="2516">Naar de opvatting der Vulgaat was Azarias, de zoon van den hoogepriester Sadoc, een der in v. 3 genoemde schrijvers. Velen meenen het Hebr. te moeten vertalen: ‘Azarias, de zoon van Sadoc, (was) coheen’, dat gewoonlijk priester beteekent, maar, zooals uit II Reg. VIII 18, vgl. met I Par. XVIII 17, schijnt te volgen, een enkele maal ook het ambt van eersten minister of grootwaardigheidbekleeder aanduidt. Volgens I Par. VI 8 volg. had Sadoc een kleinzoon van denzelfden naam.</note>,</verse>
<verse osisID="1Kgs.4.3"> Elihoreph en Ahia, de zonen van Sisa, schrijvers<note n="2517">Onder David bekleedde de vader Sisa het ambt van schrijver; want uit II Reg. VIII 17 en XX 25, vgl. met I Par. XVIII 16, kan men opmaken, dat Sisa of Susa denzelfden persoon aanduidt als Saraias en Siva. Wat het hooge ambt van schrijver beduidt, is verklaard II Reg. t.a.p.</note>; Josaphat, de zoon van Ahilud, kanselier<note n="2518">Dit was Josaphat reeds onder David, II Reg. VIII 16; XX 24; I Par. XVIII 15.</note>;</verse>
<verse osisID="1Kgs.4.4"> Banaïas, de zoon van Joïada, legeroverste; Sadoc echter en Abiathar, priesters<note n="2519">Zie voor Banaïas II 35 en II Reg. XXIII 20. Het is vreemd, dat Abiathar, na uit het hoogepriesterschap te zijn ontzet (II 27, 35), nog met Sadoc als priester vermeld wordt. Waarschijnlijk wordt zijn naam alleen genoemd, omdat hij in het begin van Salomon's regeering werkelijk den ephod had gedragen. Theodoretus meent, dat hij na zijne afzetting zijn titel heeft mogen behouden.</note>;</verse>
<verse osisID="1Kgs.4.5"> Azarias, de zoon van Nathan, overste dergenen, die den koning bijstonden; Zabud, de zoon van Nathan, priester, vriend des konings<note n="2520">Nathan is waarschijnlijk niet de profeet, maar vermoedelijk een zoon van David (zie II Reg. V 14), zoodat Azarias en Zabud neven van Salomon waren. De eerste stond naar het Hebr. aan het hoofd der in v. 7 volg. genoemde ‘oversten’. Zabud was (Hebr.) ‘coheen’ (zie noot 3), d.i., gelijk er tot verklaring wordt bijgevoegd, vriend of vertrouwde des konings; dit was de titel van een hoogen staatsbeambte, grootvizier of iets dergelijks.</note>;</verse> 
<verse osisID="1Kgs.4.6"> en Ahisar, gesteld over het huis<note n="2521">Ahisar was gesteld over het huis, gelijk Joseph over het huis van Pharao (Gen. XLI 40); men zou hem kunnen noemen den hofmaarschalk of opperintendant van het huis des konings; zie X 5 en IV Reg. XV 5; XVIII 18. Onder David wordt die betrekking niet vermeld; waarschijnlijk maakte de pracht van Salomon's hofhouding dit hooge ambt noodzakelijk.</note>; en Adoniram, de zoon van Abda, over de schattingen<note n="2522">Waarschijnlijk dezelfde als ‘Aduram’, die onder David ditzelfde ambt bekleedde (II Reg. XX 24). In het Gr. heet hij ook daar Adoniram. Hij was gesteld over de schattingen of, gelijk anderen het Hebr. vertalen: over de heerendiensten.</note>.</verse>
<verse osisID="1Kgs.4.7"> Verder had Salomon twaalf oversten over geheel Israël, die den koning en zijn hof levensmiddelen verschaften; voor elke maand toch in het jaar zorgde ieder op zijne beurt voor het noodige<note n="2523">Israël of het Israëlietische rijk (Juda voor het grootste gedeelte uitgezonderd, zie noot 22) was in twaalf gewesten verdeeld en over elk gewest was een overste aangesteld, die de belastingen voor den koning moest innen; deze bestonden in natuurvoortbrengselen, voor welker opbrengst ieder gedurende eene maand moest zorgen, om te voorzien in de mondbehoeften der hofhouding.</note>.</verse>
<verse osisID="1Kgs.4.8"> En dit zijn hunne namen: Benhur, op het gebergte van Ephraïm<note n="2524">Benhur beteekent ‘de zoon van Hur’. De vier eersten en de zesde zijn alleen met de namen hunner vaders vermeld. Zie voor het gebergte van Ephraïm, eene vruchtbare streek in het midden des lands, Jos. XVII noot 12.</note>.</verse>
<verse osisID="1Kgs.4.9"> Bendecar, te Macces en te Salebim en te Bethsames en te Elon en te Bethanan<note n="2525">Het gewest van Bendecar (den zoon van Decar) ligt ten zuidwesten van het voorgaande. Macces, elders niet vermeld, lag waarschijnlijk in den stam Dan, evenals Salebim (Jos. XIX 42) en Elon (Jos. XIX 43). Bethsames lag op de grenzen van Juda en Benjamin (Jos. XV 10). In die omstreken zal ook het van elders niet bekende Bethanan gelegen hebben.</note>.</verse>
<verse osisID="1Kgs.4.10"> Benhesed te Aruboth; deze had Socho en het geheele land Epher<note n="2526">Dit gewest omvatte een gedeelte van Juda, maar is overigens niet met zekerheid te bepalen. Aruboth wordt nergens anders vermeld. Socho is de naam van twee plaatsen in Juda, de eene in de vlakte (Jos. XV 35), de andere in het gebergte (‘Socoth’, Jos. XV 48). Het land Epher (Jos. XII 17 ‘Opher’) is onbekend.</note>.</verse>
<verse osisID="1Kgs.4.11"> Benadinadab, tot wien behoorde geheel Nephath Dor; hij had Tapheth, de dochter van Salomon, tot vrouw<note n="2527">Nephath Dor of de hoogten van Dor aan de Middellandsche Zee, in de vlakte van Saron, aan den voet van den Karmel. Zie Jos. XI 2.</note>.</verse>
<verse osisID="1Kgs.4.12"> Bana, de zoon van Ahilud, beheerde Thanac en Mageddo en geheel Bethsan, dat bij Sarthana, onder Jezraël, ligt, van Bethsan tot Abelmehula, tegenover Jecmaän<note n="2528">Het gewest van Bana, wellicht den broeder van den kanselier Josaphat (v. 3), omvatte de steden Thanac en Mageddo, ten zuidoosten en ten zuidwesten van den berg Karmel, in het noorden van het stamgebied West-Manasses, verder geheel het grondgebied van Bethsan, ten oosten van de twee voornoemde steden; het zuidelijk gedeelte van het grondgebied dier stad lag bij of naast Sarthana (zie VII 46 en vgl. Jos. III 16), onder de vlakte van Jezraël, waar zij nl. uitloopt in het Jordaandal. Dit gewest strekte zich verder uit van Bethsan tot Abelmehula, dat vier uren zuidelijker lag, in het Jordaandal (vgl. XIX 16 en Judic. VII 23), en tot tegenover Jecmaän, eene plaats, welker ligging nog onbekend is.</note>.</verse>
<verse osisID="1Kgs.4.13"> Bengaber, te Ramoth-Galaäd, had Avothjaïr van den zoon van Manasses, in Galaad; hij was overste in de geheele streek Argob, die in Basan ligt, over zestig groote en ommuurde steden met koperen sluitboomen<note n="2529">Dit gewest strekte zich uit over het gansche noordelijk gedeelte van het Overjordaansche gebied. Ramoth-Galaäd in den stam Gad, Jos. XX 8. Zie voor Avothjaïr, d.i. de dorpen van Jaïr, Num. XXXII noot 13, en voor Argob en zijne zestig steden Deut. III noot 2.</note>.</verse>
<verse osisID="1Kgs.4.14"> Ahinadab, de zoon van Addo, was overste te Manaïm<note n="2530">Of Manahaïm in het Overjordaansche. Zie Jos. XIII noot 22.</note>.</verse>
<verse osisID="1Kgs.4.15"> Achimaäs in Nephthali<note n="2531">Van Achimaäs wordt de vader bij uitzondering niet genoemd, waarschijnlijk omdat hij genoeg bekend was als de zoon van Sadoc (II Reg. XV 27), dien hij als hoogepriester opvolgde. Hij was overste in Nephthali, in het noorden des lande aan deze zijde van den Jordaan, naast en ten oosten van het volgende Aser.</note>, en ook hij had eene dochter van Salomon, Basemath, ten huwelijk.</verse>
<verse osisID="1Kgs.4.16"> Baäna, de zoon van Husi, in Aser en in Baloth<note n="2532">Husi is waarschijnlijk dezelfde als ‘Chusaï’, de vriend van David (II Reg. XV 32 volg.), in het Hebr. op beide plaatsen ‘Choesjaj’ geheeten. Baloth is eene stad of streek elders niet genoemd, in het noorden of noordwesten des lands evenals Aser.</note>.</verse>
<verse osisID="1Kgs.4.17"> Josaphat, de zoon van Pharue, in Issachar<note n="2533">Ten zuiden van Nephthali, ten noorden van het gewest van Bana, noot 15.</note>.</verse>
<verse osisID="1Kgs.4.18"> Semeï, de zoon van Ela, in Benjamin.</verse>
<verse osisID="1Kgs.4.19"> Gaber, de zoon van Uri, in het land van Galaäd, in het land van Sehon, den koning der Amorrheërs, en van Og, den koning van Basan<note n="2534">Op dezelfde wijze wordt het land van Galaäd Num. XXIII 33 (vgl. v. 29) omschreven. Uit de vergelijking met v. 13 blijkt, dat Galaäd in beperkten zin moet genomen worden (zie Num. XXXII noot 1). Het Grieksch heeft ‘het land van Gad’.</note>, over al wat in dat land was<note n="2535">Hebr.: ‘En één overste, die in het land’ was; wat volgens velen terugziet op het zoo even omschreven gewest, hetwelk, ondanks zijne uitgestrektheid, slechts één overste had. Volgens de Gr. vertaling is er sprake van een overste ‘in het land Juda’, dat, behalve een klein gedeelte in het zuiden (zie noot 13), buiten de twaalf gewesten viel en dus was vrijgesteld van de verplichting om gedurende ééne maand voor de levensmiddelen van het hof te zorgen (v. 7). Juda zal dan andere verplichtingen hebben gehad en hiertoe onder het gezag van een afzonderlijken overste zijn gesteld geweest.</note>.</verse> 
<verse osisID="1Kgs.4.20"> Juda en Israël waren ontelbaar, als het zand aan de zee, in menigte; zij aten en dronken en waren vroolijk<note n="2536">De verzen 27 en 28, waar nog verder van de twaalf genoemde oversten en hunne bediening sprake is, heeft de Septuag. in beteren samenhang onmiddellijk achter de lijst der oversten, terwijl er de verzen 20, 21 en 26 zijn weggelaten.</note>.</verse>
<verse osisID="1Kgs.4.21"> Salomon nu had onder zijne heerschappij al de koninkrijken van den stroom van het land der Philistijnen tot aan de grens van Egypte; en zij brachten hem geschenken en waren hem onderdanig, al de dagen zijns levens<note n="2537">Hebr.: ‘van den stroom (d.i. den Euphraat) af (tot) het land der Philistijnen en tot aan de grens van Egypte’. Zie II Par. IX 26. Geschenken beteekenen hier schattingen.</note>.</verse>
<verse osisID="1Kgs.4.22"> En Salomon's mondbehoefte voor elken dag bedroeg dertig cormaten bloem en zestig cormaten meel<note n="2538">De cormaat of chomer bedroeg volgens sommigen ruim tweehonderd, volgens anderen ruim driehonderd en negentig liter, d.i. bijna vier mudden van onze maat.</note>,</verse>
<verse osisID="1Kgs.4.23"> tien vette runderen en twintig runderen van de weide en honderd rammen, behalve het wildbraad van herten, reeën en hertebuffels<note n="2539">Zie Deut. XIV noot 4. Men heeft uit deze cijfers berekend, dat de hofhouding van Salomon tusschen tien en vijftien duizend personen kan bedragen hebben; hieronder zijn begrepen zijne vrouwen met hare talrijke bedienden, de lijfwacht en de gezinnen der hofbeambten, die allen hunne soldij in natuurvoortbrengselen ontvingen.</note> en gemeste vogels.</verse>
<verse osisID="1Kgs.4.24"> Want hij voerde heerschappij over de geheele landstreek, die aan de overzijde van den stroom is, van Thaphsa tot aan Gaza, en over alle koningen dier streken; en hij had vrede van alle zijden rondom<note n="2540">Salomon kon die aanzienlijke uitgaven voor zijne hofhouding doen, want door zijne uitgestrekte heerschappij had hij rijke inkomsten uit schattingen enz. en zijn volk was in vrede en voorspoed. De landstreek aan de overzijde van den stroom of den Euphraat is blijkens de volgende woorden aan de westzijde van den Euphraat gelegen en omvat Syrië, Palestina enz. De schrijver dezer woorden woonde derhalve in Babylonië of volgde althans het spraakgebruik, dat in de ballingschap in zwang was. Wellicht was de uitdrukking oorspronkelijk of in de oude bron (waaraan de nauwkeurige opgaven, zie v. 22, 23, ontleend schijnen) anders en is zij door de latere gebruikelijke vervangen. Thaphsa lag aan den westelijken oever van den Euphraat. Gaza was het zuidelijkste der vijf vorstendommen van Philisthea; zie Jos. XIII 3. Salomon voerde dan heerschappij over alle koningen (Hebr.) ‘aan de overzijde van den Euphraat’.</note>.</verse> 
<verse osisID="1Kgs.4.25"> Zoo woonden Juda en Israël zonder eenige vrees, ieder onder zijnen wijnstok en onder zijnen vijgeboom<note n="2541">Zie voor deze zegswijze Mich. IV noot 6. Ieder burger van Salomon's rijk (Juda en Israël) genoot in vrede en veiligheid de voortbrengselen des lands, waaronder die van den wijnstok en van den vijgeboom de beste zijn. Van Dan tot Bersabee, zie Judic. XX 1.</note>, van Dan tot Bersabee, al de dagen van Salomon.</verse>
<verse osisID="1Kgs.4.26"> En Salomon had veertig duizend kribben voor wagenpaarden en twaalf duizend rijpaarden<note n="2542">Naar het Hebr. van II Par. IX 25 had hij vier duizend kribben of voederbakken voor wagenpaarden en bijgevolg een even groot aantal paarden voor zijne strijdwagens; dit komt beter overeen met het getal strijdwagens (‘veertienhonderd’, X 26 en II Par. I 14). Voor de ruiterij had hij twaalf duizend rijpaarden. Hierop komt de schrijver X 26, 29 terug. In het Grieksch staat dit vers niet.</note>.</verse>
<verse osisID="1Kgs.4.27"> En voor hun voeder zorgden de bovengenoemde oversten des konings, maar ook het noodige voor de tafel van koning Salomon verschaften zij op zijn tijd met groote zorgvuldigheid<note n="2543">Hebr.: ‘Die oversten nu (v. 7-19) verzorgden, ieder gedurende zijne maand, koning Salomon en allen, die tot de tafel van koning Salomon naderden; zij lieten niets ontbreken’. Het Gr. heeft ongeveer hetzelfde. Dat konden die oversten doen, omdat de vrede van het rijk verzekerd was (v. 24, 25).</note>.</verse>
<verse osisID="1Kgs.4.28"> Ook de gerst en het stroo voor de paarden en het trekvee brachten zij, ieder naar zijne verplichting, ter plaatse waar de koning was<note n="2544">In het Oosten vervangt de gerst als paardenvoeder de haver; hooi wordt er niet gewonnen. Voor trekvee heeft het Hebr.: ‘rekesj’, dat een bijzonder soort van paarden schijnt aan te duiden, nl. ‘harddravers’; zie Esth. VIII 10, 14. De Vulg. en de Septuag. hebben de koning ingevuld; naar het Hebr. waarschijnlijk: ‘ter plaatse waar het behoorde’, d.i. in de verschillende steden, waar wagenpaarden en ruiterij waren geplaatst; zie X 26.</note>.</verse>
<verse osisID="1Kgs.4.29"> Voorts gaf God aan Salomon wijsheid en zeer groote voorzichtigheid en ruimte van hart als het zand, dat aan den oever der zee is<note n="2545">De voorspoed der burgers en de bloei des rijks waren te danken aan Salomon's wijsheid en voorzichtigheid, Hebr.: ‘scherpzinnigheid’. Daar het hart bij de Hebreën de zetel is der geestelijke, vooral verstandelijke vermogens, beteekent ruimte van hart een veel omvattend verstand. Zie voor de volgende spreekwoordelijk geworden uitdrukking als het zand Gen. XXII 17.</note>.</verse>
<verse osisID="1Kgs.4.30"> En de wijsheid van Salomon ging de wijsheid van alle Oosterlingen<note n="2546">d.i. Van alle wijzen, die ten oosten van Palestina woonden.</note> en Egyptenaren te boven;</verse>
<verse osisID="1Kgs.4.31"> en hij was wijzer dan alle menschen, wijzer dan Ethan, de Ezrahiet, en Heman en Chalcol en Dorda, de zonen van Mahol<note n="2547">Salomon was wijzer dan alle menschen van dien tijd. De genoemden zijn ons onbekend. I Par. II 6 komen ongeveer dezelfde eigennamen in dezelfde volgorde voor. Vgl. ook I Par. VI 33.</note>; en hij was beroemd bij alle volken in het rond.</verse>
<verse osisID="1Kgs.4.32"> Salomon sprak ook drie duizend spreuken, en zijne liederen waren duizend en vijf<note n="2548">Zie voor de beteekenis van spreuken de inleiding op het Boek der Spreuken. Van de liederen zijn alleen het Hooglied en enkele Psalmen bewaard gebleven.</note>.</verse>
<verse osisID="1Kgs.4.33"> En hij redetwistte over de boomen, van den ceder, die op den Libanon is, tot de hysop, die uit den muur opschiet<note n="2549">De hysop der H. Schrift is waarschijnlijk eene der vele soorten van marjolein, die in Palestina vaak op muren en daken groeit.</note>; en hij gaf verhandelingen over het vee en de vogelen en de kruipende dieren en de visschen<note n="2550">De vier afdeelingen van het dierenrijk volgens de Hebreërs.</note>.</verse>
<verse osisID="1Kgs.4.34"> En van alle volken kwamen er om de wijsheid van Salomon te hooren, en van alle koningen der aarde, die zijne wijsheid vernamen.</verse>
</chapter>
<chapter osisID="1Kgs.5">
<title>Hoofdstuk V.</title>
<p>De voorbereiding tot den tempelbouw: betrekkingen tusschen Hiram, koning van Tyrus, en Salomon; deze vraagt aan Hiram hout en werklieden in ruil met voortbrengselen van Palestina; Hiram willigt dit verzoek in (v. 1-12); opgave der werklieden en arbeiders van Salomon, die, in vereeniging met die van Tyrus, hout en steenen aanvoeren en bereiden (v. 13-18).</p>
<verse osisID="1Kgs.5.1"> Ook zond Hiram, koning van Tyrus, zijne dienaren tot Salomon, omdat hij had gehoord, dat men hem in de plaats van zijnen vader tot koning had gezalfd; want Hiram was te allen tijde de vriend van David geweest<note n="2551">Hiram (vgl. II Reg. V 11) zond een gezantschap om (gelijk de Syr. vertaling te kennen geeft) Salomon geluk te wenschen bij zijne troonsbestijging, tevens om vriendschapsbetrekkingen aan te knoopen. Volgens de Septuag. kwamen die gezanten naar de (tweede) zalving van Salomon. Te allen tijde, d.w.z. zoolang zij te gelijker tijd op den troon zaten, te weten gedurende de laatste zeven jaren van David's regeering. Naar de opgave van Flav. Josephus (Antiq. VIII 3, 1) werd de tempelbouw begonnen in het elfde jaar van Hiram, dat het vierde jaar was van Salomon. Vgl. met dit verhaal II Par. II.</note>.</verse> 
<verse osisID="1Kgs.5.2"> Salomon zond dan tot Hiram, zeggende:</verse>
<verse osisID="1Kgs.5.3"> Gij kent het voornemen van mijn vader David<note n="2552">Zie I Par. XXII 4 volg.</note> en dat hij voor den naam van den Heer, zijnen God<note n="2553">Vgl. Deut. XII 5, 11.</note>, geen huis heeft kunnen bouwen wegens de rondom uitbrekende oorlogen<note n="2554">Hebr.: ‘wegens de oorlogen (d.i. de vijanden), die hem omringden’; zie I Par. XXII 8 met noot 6 en XXVIII 2 volg.; nog eene andere reden wordt aangegeven in II Reg. VII 6.</note>, totdat de Heer hen onder zijne voetzool legde<note n="2555">Totdat de Heer hen, te weten de vijanden, die hem beoorloogden, aan hem onderwierp. De uitdrukking onder zijn voetzool leggen is ontleend aan de gewoonte der overwinnaars van dien tijd; zie Jos. X 24 en vgl. Ps. CIX 1.</note>.</verse>
<verse osisID="1Kgs.5.4"> Thans echter heeft de Heer, mijn God, mij rondom rust geschonken, en er is geen tegenstander en geen booze aanval.</verse>
<verse osisID="1Kgs.5.5"> Daarom ben ik voornemens eenen tempel voor den naam van den Heer, mijnen God, te bouwen, overeenkomstig hetgeen de Heer tot mijn vader David gesproken heeft, zeggende: Uw zoon, dien ik in uwe plaats op uwen troon zal zetten, die zal het huis voor mijnen naam bouwen.</verse>
<verse osisID="1Kgs.5.6"> Beveel dan, dat uwe dienstknechten mij ceders vellen van den Libanon, en laat mijne dienstknechten zich voegen bij uwe dienstknechten; en het loon uwer dienstknechten zal ik u geven, gelijk gij het vraagt; gij weet toch, dat onder mijn volk niemand is, die verstaat boomen te vellen zooals de Sidoniërs<note n="2556">Het deel van het gebergte van den Libanon, waar de ceders groeiden, behoorde tot het rijksgebied van Hiram. Onder het boomen vellen zal de kennis der behandeling en der voorbereiding van het hout enz. begrepen zijn. Sidoniërs is hier de algemeene benaming voor Pheniciërs.</note>.</verse>
<verse osisID="1Kgs.5.7"> Toen nu Hiram de woorden van Salomon hoorde, was hij zeer verheugd en zeide: Gezegend zij de Heere God te huidigen dage, die aan David een zeer wijzen zoon heeft gegeven over dit allertalrijkst volk<note n="2557">Hiram was verheugd over de vriendschapsbetrekkingen met het machtige rijk van Salomon; bovendien was Palestina de voorraadschuur van Phenicië; zie v. 11. Hij zeide in een brief (II Par. II 11). Gezegend enz., zie II Par. II noot 11.</note>.</verse>
<verse osisID="1Kgs.5.8"> En Hiram zond tot Salomon, zeggende: Ik heb gehoord wat gij mij hebt opgedragen; ik zal doen al wat gij verlangt in zake het ceder- en dennenhout<note n="2558">Volgens anderen beteekent het Hebr. ‘berosj’ cypres.</note>.</verse>
<verse osisID="1Kgs.5.9"> Mijne dienstknechten zullen het van den Libanon naar de zee afvoeren, en ik zal het in vlotten over de zee bijeenbrengen tot op de plaats, die gij mij zult aanwijzen<note n="2559">Die plaats is volgens II Par. II 16 Joppe, het tegenwoordige Jaffa.</note>; en daar zal ik het aan land brengen, en zult gij het halen; en gij zult mij het noodige verschaffen door mondbehoefte te leveren aan mijn huis.</verse>
<verse osisID="1Kgs.5.10"> Alzoo gaf Hiram aan Salomon cederhout en dennenhout zooveel hij verlangde.</verse>
<verse osisID="1Kgs.5.11"> Salomon echter leverde aan Hiram twintig duizend cormaten tarwe als mondbehoefte voor zijn huis en twintig cormaten allerfijnste olie<note n="2560">Behalve tarwe en olie noemt het verhaal van II Par. II 10 nog ‘gerst’ en ‘wijn’. Zie voor de cormaat IV noot 25. In plaats van twintig... olie, heeft de Septuag. ‘twintig duizend bath olie’ (zie ook II Par. II 10); de bath is het tiende deel van de cor (Ez. XLV 11, 14). Voor allerfijnste heeft het Hebr. ‘gestooten olie’, wat hetzelfde beteekent; het is de olie, die uit stuk gestooten olijven druipt zonder persing of treding.</note>; dit leverde Salomon aan Hiram elk jaar<note n="2561">Al de jaren van voorbereiding voor den tempelbouw; zie noot 17.</note>.</verse>
<verse osisID="1Kgs.5.12"> Ook gaf de Heer wijsheid aan Salomon, gelijk Hij hem gezegd had<note n="2562">Van die wijsheid (zie III 5-12) wordt hier melding gemaakt, omdat zij in de onderhandelingen en in de overeenkomst met Hiram, alsook in het hier nog volgende uitscheen.</note>; en er was vrede tusschen Hiram en Salomon, en zij sloten samen een verbond.</verse>
<verse osisID="1Kgs.5.13"> En koning Salomon koos arbeiders uit geheel Israël, en de lichting bedroeg dertig duizend man<note n="2563">Zie voor dit en de hier nog volgende getallen II Par. II noot 17.</note>.</verse>
<verse osisID="1Kgs.5.14"> En hij zond hen naar den Li- banon, tien duizend elke maand beurtelings, zoodat zij twee maanden te huis waren<note n="2564">Naar het Hebr. waren zij ééne maand op den Libanon en twee maanden te huis.</note>; en Adoniram stond aan het hoofd van die lichting.</verse>
<verse osisID="1Kgs.5.15"> Ook had Salomon zeventig duizend man, die lasten droegen, en tachtig duizend steenhouwers in het gebergte,</verse>
<verse osisID="1Kgs.5.16"> behalve de opzichters, die elk werk bestuurden, ten getale van drie duizend en driehonderd<note n="2565">Naar het Gr.: ‘drie duizend zeshonderd’, evenals II Par. II 18; zie de noot aldaar. De in v. 15 genoemde lastdragers en steenhouwers in het gebergte ten noorden van Jerusalem waren geen Israëlieten, gelijk die van v. 13 ‘uit geheel Israël’. Zij behoorden tot de ‘vreemdelingen’ (II Par. II 17) of nazaten van de oorspronkelijke bewoners van Chanaän. - De getallen zijn verbazend groot, omdat er in dien tijd slechts gebrekkige werktuigen waren voor het verrichten van den arbeid en het vervoer met zoovele bezwaren, bij gebrek aan wegen enz., gepaard ging. Wat eene ontelbare menigte werklieden in die tijden noodig was voor elk werk van eenig belang, is te zien op de gedenkteekenen van Egypte en Assyrië, welke in de laatste tijden aan het licht zijn gebracht.</note>; zij voerden gezag over het volk en over hen, die den arbeid verrichtten.</verse>
<verse osisID="1Kgs.5.17"> En de koning beval, dat zij groote steenen, kostelijke steenen, voor de grondslagen van den tempel zouden nemen en ze vierkanten<note n="2566">Met de grondslagen van den tempel is hoogstwaarschijnlijk bedoeld de reusachtige muur of steenen beschoeiing, uit de diepte van het dal opgetrokken tot de hoogte des heuvels om een vlak van voldoende afmetingen te verkrijgen voor het tempelhuis en de voorhoven. Die muren waren van kolossale gehouwen steenen; de opgravingen van den laatsten tijd hebben hoogstwaarschijnlijk de onderste steenlagen, groote steenen, kostelijke steenen, welke op eene zeer aanzienlijke diepte in den bodem begraven lagen, blootgelegd.</note>;</verse>
<verse osisID="1Kgs.5.18"> en de bouwlieden van Salomon en de bouwlieden van Hiram behieuwen ze; en de Giblieten bereidden het hout en de steenen voor den bouw des huizes<note n="2567">Zie voor de Giblieten Jos. XIII noot 8. Aan het einde van het vers heeft de Septuag.: ‘drie jaar’; zoolang duurde de voorbereiding. De tempelbouw zelf nam een aanvang in het vierde jaar van Salomon (VI 1).</note>.</verse>
</chapter>
<chapter osisID="1Kgs.6"> 
<title>Hoofdstuk VI.</title><p>Begin van den tempelbouw (v. 1). Afmetingen en inrichting des tempels van buiten (v. 2-10). Gods belofte aan Salomon (v. 11-13). Inrichting en versiering des tempels van binnen (v. 14-35). Het voorhof (v. 36). Tijd aan den bouw besteed (v. 37, 38).</p>
<verse osisID="1Kgs.6.1"> Het geschiedde dan in het jaar vierhonderd tachtig na den uittocht der kinderen van Israël uit het land Egypte, in het vierde jaar der regeering van Salomon over Israël, in de maand Zio (dat is de tweede maand), dat men begon voor den Heer een huis te bouwen<note n="2568">Zie voor de tijdrekening na den uittocht uit Egypte de inleiding op het boek der Rechteren. Het vierde jaar van Salomon is genoegzaam zeker het jaar 969 v.Chr. De tweede maand (zie Exod. XII noot 2) valt ongeveer samen met onze maand Mei. De plaats, waar de tempel gebouwd werd, is aangegeven II Par. III 1.</note>.</verse>
<verse osisID="1Kgs.6.2"> Het huis nu, dat koning Salomon voor den Heer bouwde, had zestig el in de lengte en twintig el in de breedte en dertig el in de hoogte<note n="2569">Het huis is het eigenlijke tempelhuis, zonder het voorportaal, de voorhoven met hunne gebouwen, zuilengangen enz., een langwerpig vierkant, dat tweemaal de lengte en de breedte had van den Mosaïschen tabernakel (Exod. XXVI noot 4). Het bestond uit twee deelen, het Heilige of het schip en het Heilige der heiligen of het koor van het tempelhuis, en was niet bestemd voor het volk, dat in de voorhoven bleef. Daarom was het geen groot gebouw, niet grooter dan onze kleinere dorpskerken. Daar de hier gebruikte el (zie Ez. XL noot 6) ongeveer vijftig centimeter bedroeg, was het omtrent dertig meter lang, tien breed en vijftien hoog. Zie voor de hoogte van het Heilige der heiligen noot 18. Vgl. de kaart in het aanhangsel van ‘Ezechiël’, figuur 3 het tempelhuis en fig. 5 plan van den tempel en zijne voorhoven.</note>.</verse>
<verse osisID="1Kgs.6.3"> En vóór den tempel was het voorportaal, twintig el lang, naar de maat der breedte van den tempel; en het had tien el in de breedte aan de voorzijde van den tempel<note n="2570">Het voorportaal, vóór den tempel, d.i. vóór het Heilige, was twintig el lang: de lengte is hier de langere zijde, wat wij de breedte noemen; zij kwam overeen met de breedte van het schip (vgl. Ez. XL 49 met noot 55). De tien el breedte geldt derhalve, naar onze wijze van spreken, de diepte van het voorportaal. De hoogte, hier niet aangegeven, bedroeg naar II Par. III 4 ‘honderd en twintig el’, het viervoudige van de hoogte van het schip. Sommigen vinden deze hoogte om bouwkundige redenen onwaarschijnlijk en houden dit voor eene overoude schrijffout. Maar aan den hoofdingang van de Egyptische tempels, waarnaar het plan van Salomon's tempel blijkbaar gemaakt is, stond aan weerszijden een pyloon of een op een toren gelijkend gebouw, eveneens van eene verbazende hoogte. Wat omtrent de hoogte van het voorportaal in II Par. III noot 6 staat aangeteekend, is onjuist gebleken. Van het eigenlijke tempelhuis en het voorportaal zijn nog geene overblijfselen, zelfs niet van ‘de fundamenten’, teruggevonden.</note>.</verse> 
<verse osisID="1Kgs.6.4"> En hij maakte in den tempel schuins toeloopende vensters<note n="2571">In den tempel, d.i. in het eigenlijke tempelhuis, schuins toeloopende of, gelijk anderen het Hebr. vertalen: ‘met latwerk gesloten’ vensters; zie Ez. XL 16. Zij dienden meer voor de luchtverversching dan om het daglicht binnen te laten, en waren aangebracht aan het bovengedeelte van den buitenmuur, boven den ombouw, die naar v. 5 het tempelhuis aan zijne drie zijden omgaf; zie noot 10.</note>.</verse>
<verse osisID="1Kgs.6.5"> En hij bouwde tegen den muur des tempels rondom verdiepingen, aan de muren des huizes rondom den tempel en de godspraak; en hij maakte zijvertrekken rondom<note n="2572">Hij bouwde tegen den muur van het eigenlijke tempelhuis verdiepingen, d.w.z. een ombouw met drie (v. 6) verdiepingen, rondom, te weten om de drie zijden van het tempelhuis, niet aan de voorzijde, waar het voorportaal was. Alzoo was die ombouw rondom den tempel of het schip en rondom de godspraak, d.i. het Heilige der heiligen, aldus genaamd, omdat aldaar God zich boven het verzoendeksel tusschen de twee cherubijnen openbaarde (zie Exod. XXV 22). Hoe de ombouw in zijvertrekken was ingedeeld, wordt niet gezegd; in den tempel van Ezechiël bedroeg hun getal waarschijnlijk dertig op elke der drie verdiepingen. Vgl. Ez. XLI 6 en figuur 3 E 1, 2, 3 enz.</note>.</verse>
<verse osisID="1Kgs.6.6"> De onderste verdieping had vijf el in de breedte, en de middelste verdieping zes el in de breedte, en de derde verdieping had zeven el in de breedte. Maar de binten legde hij aan het huis zoo rondom van buiten aan, dat zij niet in de tempelmuren ingrepen<note n="2573">De breedte is hier wederom de diepte. Op elke verdieping werd de ombouw een el dieper. De reden daarvan geeft het Hebr.: ‘want hij had aan het (tempel-)huis rondom van buiten inkortingen aangebracht, opdat (de binten) niet in de muren van het huis ingrepen’ (vgl. Ez. XLI 6). In den tempel van Ezechiël was de muur van het tempelhuis van onderen zes el dik. Dit was wellicht ook het geval met Salomon's tempel; deze werd op ‘vijf el hoogte’ (zie v. 10) ééne el, op tien el hoogte twee el, op vijftien el hoogte drie el minder dik; in gevolge daarvan was de tweede verdieping van den ombouw ééne el dieper dan de onderste, en de bovenste of derde verdieping twee el dieper dan de onderste.</note>.</verse>
<verse osisID="1Kgs.6.7"> Het huis nu, bij zijnen opbouw, werd gebouwd van behouwen en afgewerkte steenen<note n="2574">Hebr. waarschijnlijk: ‘van aan de steengroef afgewerkte steen’. De bemerking, dat de ombouw de muren van den tempel geheel ongedeerd liet, gaf aanleiding tot het bericht van v. 7, hetwelk de beschrijving van den ombouw onderbreekt.</note>; en hamer noch bijl noch eenig ijzeren gereedschap werd aan het huis, bij zijnen opbouw, gehoord.</verse>
<verse osisID="1Kgs.6.8"> De ingang van den middelsten zijbouw was aan den kant der rechterzijde van het huis<note n="2575">In plaats van middelsten heeft het Grieksch ‘ondersten’. De zin is dan: de ingang tot het benedengedeelte van den ombouw was aan de rechter-of zuidzijde. Zie verder Ez. XLI 7 met de noot.</note>; en langs een wenteltrap klom men op naar de middelste verdieping en van de middelste naar de derde.</verse> 
<verse osisID="1Kgs.6.9"> Alzoo bouwde hij het huis en voltooide het; voorts dekte hij het huis met een cederen zoldering<note n="2576">Hij dekte het platte dak van het tempelhuis met cederen balken en planken, en hierop lag waarschijnlijk een plat steenen dak, wellicht met eene borstwering in de rondte volgens Deut. XXII 8.</note>.</verse>
<verse osisID="1Kgs.6.10"> En hij bouwde de verdieping tegen het gansche huis, vijf el hoog, en bekleedde het huis met cederhout<note n="2577">Waarschijnlijk was elke verdieping van den ombouw vijf el hoog, zoodat het geheele aanleunende gebouw met zolders en dak achttien tot twintig el hoog was. Daarboven verhief zich de tempelmuur nog ongeveer twaalf el (zie noot 4). In plaats van en bekleedde (wat niet kan beteekenen, dat het huis van buiten met cederhout was belegd; van het beschotwerk binnen den tempel is v. 15 volg. sprake) lezen sommigen het Hebr. aldus: ‘en (het gebouw) was aan het (tempel-)huis verbonden met cederen balken’, welke op de inkortingen van den tempelmuur rustten; zie noot 6.</note>.</verse>
<verse osisID="1Kgs.6.11"> En het woord des Heeren geschiedde tot Salomon<note n="2578">Deze openbaring geschiedde waarschijnlijk gedurende den tempelbouw, omdat zij de beschrijving daarvan onderbreekt. De uitdrukking het woord geschiedde (vgl. IX 2 met III 5) geeft te kennen, dat het Salomon gewerd door de bediening van een profeet.</note>, zeggende:</verse>
<verse osisID="1Kgs.6.12"> Aangaande dit huis, dat gij bouwt: indien gij in mijne geboden wandelt en mijne rechten nakomt en al mijne geboden onderhoudt, daarnaar u gedragende, zal Ik aan u mijn woord gestand doen, dat Ik gesproken heb tot David, uwen vader.</verse>
<verse osisID="1Kgs.6.13"> En Ik zal in het midden der kinderen van Israël wonen en mijn volk Israël niet verlaten.</verse>
<verse osisID="1Kgs.6.14"> Alzoo bouwde Salomon het huis en voltooide het<note n="2579">Hiermede wordt de beschrijving van den tempelbouw weder opgenomen. Het inwendige van het tempelhuis wordt thans beschreven, v. 15-35.</note>.</verse>
<verse osisID="1Kgs.6.15"> En hij beschoot de muren des huizes van binnen met cederen beschotwerk; van den vloer des huizes tot aan den bovenkant der wanden en tot aan de zoldering overtoog hij ze van binnen met cederhout; en hij belegde den vloer des huizes met dennen<note n="2580">Hebr. waarschijnlijk: ‘cypressen’.</note> planken.</verse>
<verse osisID="1Kgs.6.16"> En hij beschoot het achterste gedeelte van den tempel, twintig el, met cederen beschotwerk van den vloer tot boven toe; zoo maakte hij het binnenste huis, de godspraak, tot het Heilige der heiligen<note n="2581">Zie Exod. XXVI 33 met noot 21 en hierboven noot 5.</note>.</verse>
<verse osisID="1Kgs.6.17"> En veertig el was de tempel zelf<note n="2582">Te weten het Heilige.</note>, vóór den ingang der godspraak.</verse>
<verse osisID="1Kgs.6.18"> En het gansche huis was van binnen met cederhout beschoten; en het was met kunstig vervaardigde lijsten en verbindingen en uitspringend snijwerk versierd; alles was met cederhout beschoten, en geen steen was te zien aan den wand<note n="2583">Naar veler opvatting van het Hebr. was het beschotwerk van cederhout versierd met ‘snijwerk van kolokwinten’, een eivormige vrucht, ‘en bloemslingers’; of volgens anderen met ‘snijwerk van bloemknoppen en bloemkelken’. Alles, d.i. de geheele wand (de vloer niet, zie v. 15 aan het einde), was met cederhout beschoten.</note>.</verse>
<verse osisID="1Kgs.6.19"> De godspraak nu had hij in het midden des huizes, in het binnenste gedeelte, ingericht, om aldaar de ark van het verbond des Heeren te plaatsen<note n="2584">De godspraak, zie noot 5, in het midden enz., wat verklaard wordt door in het binnenste enz. Zie v. 16.</note>.</verse>
<verse osisID="1Kgs.6.20"> De godspraak nu had twintig el in de lengte en twintig el in de breedte en twintig el in de hoogte; en hij overtoog en bekleedde haar met allerzuiverst goud<note n="2585">Het Heilige der heiligen had den vorm van een kubus of dobbelsteen. Daar het tempelhuis dertig el hoog was (v. 2), bleef er boven het Heilige der heiligen eene ruimte van tien el, waarvan de bestemming onbekend is. Misschien bevonden zich daar ‘de opperzalen’, waarvan II Par. III 9 gezegd wordt, dat zij eveneens met goud overtogen waren. Volgens anderen echter betreft de maat van dertig el (v. 2) alleen het Heilige en was het Heilige der heiligen twintig el hoog. Ook aan de Egyptische tempels was het achterste deel, wat men het koor kan noemen, lager dan het zoogenaamde schip.</note>; en ook het altaar overtoog hij met cederhout<note n="2586">Het altaar, dat hier bij de beschrijving van het Heilige der heiligen en in v. 22b genoemd wordt, is het gouden reukaltaar, dat eigenlijk in het Heilige stond, maar om de reden Exod. XXX noot 3 aangegeven, tot het Heilige der heiligen werd gerekend. Dit altaar overtoog, Gr.: ‘maakte’, hij van cederhout; zie v. 22b.</note>.</verse>
<verse osisID="1Kgs.6.21"> Ook het huis vóór de godspraak overtoog hij met allerzuiverst goud en hechtte de platen vast met gouden spijkers<note n="2587">De gouden platen, waarmede hij het huis vóór de godspraak, d.i. het Heilige (v. 17), overtoog, hechtte hij aan de wanden vast met gouden spijkers; zie II Par. III 9. Het Hebr. is duister. Sommigen vertalen: ‘hij grendelde het (Heilige) toe met gouden ketenen vóór de godspraak’.</note>.</verse> 
<verse osisID="1Kgs.6.22"> En niets was er in den tempel, dat niet met goud overtogen was; en ook het gansche altaar der godspraak overtoog hij met goud.</verse>
<verse osisID="1Kgs.6.23"> En hij maakte in de godspraak twee cherubijnen van olijvenhout, tien el hoog<note n="2588">Deze twee cherubijnen kwamen in gestalte overeen, maar waren onderscheiden van de twee cherubijnen aan weerszijden van het verzoendeksel der ark, Exod. XXV 18. Vgl. II Par. III 10-13. Het hout van den wilden olijfboom is hard en duurzaam.</note>.</verse>
<verse osisID="1Kgs.6.24"> Vijf el was de eene vleugel van den cherub, en vijf el de andere vleugel van den cherub, te weten tien el van het einde van den eenen vleugel tot aan het einde van den anderen vleugel.</verse>
<verse osisID="1Kgs.6.25"> Ook tien el was de tweede cherub; bij gelijke maat was ook eenerlei de bewerking aan de twee cherubijnen;</verse>
<verse osisID="1Kgs.6.26"> te weten de eene cherub had de hoogte van tien el, en evenzoo de andere cherub.</verse>
<verse osisID="1Kgs.6.27"> En hij plaatste de cherubijnen in het midden van den binnensten tempel; de cherubijnen nu spreidden hunne vleugels uit, en een vleugel raakte den wand, en een vleugel van den anderen cherub raakte den anderen wand; en de andere vleugels in het middelste gedeelte des tempels raakten elkander<note n="2589">De cherubijnen stonden op den grond, in het midden van het Heilige der heiligen, met het aangezicht naar het Heilige (II Par. III 13), op tien el afstands van elkander. Tusschen hen en onder de vleugels, die elkander raakten, stond de ark des verbonds.</note>.</verse>
<verse osisID="1Kgs.6.28"> Ook de cherubijnen overtoog hij met goud.</verse>
<verse osisID="1Kgs.6.29"> En al de wanden des tempels rondom besneed hij met velerlei snijwerk en lijstwerk; en hij maakte daarop cherubijnen en palmen en velerlei figuren, die als het ware uit den muur uitsprongen en naar voren kwamen<note n="2590">Hij maakte op de wanden des tempels cherubijnen en palmen en (Hebr. waarschijnlijk, zie noot 16) ‘bloemkelken’ of ‘bloemslingers’, welke de elkander afwisselende cherubijnen en palmen (vgl. Ez. XLI 18) wellicht omkransten. Het Hebr. voegt er nog dezelfde woorden aan toe, welke in v. 30 in het binnenste deel en in het buitenste vertaald zijn, d.w.z. in het Heilige der heiligen en in het Heilige; zie v. 19.</note>.</verse>
<verse osisID="1Kgs.6.30"> Maar ook den vloer des huizes overtoog hij met goud in het binnenste deel en in het buitenste<note n="2591">Zie aan het einde der vorige noot.</note>.</verse>
<verse osisID="1Kgs.6.31"> En aan den ingang van de godspraak maakte hij deuren van olijvenhout en vijfhoekige posten<note n="2592">Het Hebr. vertaalt men veelal: ‘en de bovendrempel der (of met de) posten (vormde) een vijfhoek’.</note>.</verse>
<verse osisID="1Kgs.6.32"> En de beide deuren waren van olijvenhout; en hij sneed daarop de figuur van cherubijnen en voorstellingen van palmen en zeer vooruitspringend halfverheven beeldwerk<note n="2593">Zie voor het Hebr. noot 23. In II Par. III 14 wordt nog melding gemaakt van ‘het voorhangsel’, tusschen het Heilige en het Heilige der heiligen; het hing vóór of waarschijnlijker achter de deuren van olijvenhout, waarvan hier sprake is.</note>; en hij overtoog ze met goud en bekleedde zoowel de cherubijnen als de palmen en het overige met goud.</verse>
<verse osisID="1Kgs.6.33"> En hij maakte aan den ingang des tempels<note n="2594">Tusschen het voorportaal en het Heilige.</note> vierkante deurposten van olijvenhout,</verse>
<verse osisID="1Kgs.6.34"> en twee deuren van dennenhout<note n="2595">Hebr. waarschijnlijk: ‘van cypressenhout’.</note> aan weerszijden; en elke deurvleugel was dubbel en bleef bij het openen onderling verbonden<note n="2596">De zin is waarschijnlijk: Elk der twee deurvleugels bestond uit twee helften of bladen en kon afzonderlijk geopend worden.</note>.</verse>
<verse osisID="1Kgs.6.35"> En hij sneed cherubijnen uit en palmen en zeer vooruitspringend snijwerk<note n="2597">In het Hebr. wederom gelijk in noot 23. Wat in dit vers nog volgt, vertaalt men uit het Hebr. aldus: ‘en hij overtoog ze met goud, vlak gestreken over het snijwerk’, zoodat het gouden bekleedsel al de lijnen der figuren volgde en deed uitkomen.</note>; en hij overtoog alles met gouden platen haaks naar de rij bewerkt.</verse>
<verse osisID="1Kgs.6.36"> En hij richtte het binnenste voorhof in met drie lagen gehouwen steenen en ééne rij cederen balken<note n="2598">Het binnenste voorhof of (II Par. IV 9) ‘het voorhof der priesters’. Van het daar genoemde ‘groote’ of buitenste ‘voorhof’ wordt hier geen melding gemaakt. Het binnenste voorhof, welks afmetingen niet worden aangegeven, was omgeven door een muur, die bestond uit drie lagen gehouwen steen en ééne daarop gelegde rij cederen balken. Naar Flav. Jos. (Antiq. VIII 9, 3) was deze muur drie el hoog.</note>.</verse>
<verse osisID="1Kgs.6.37"> In het vierde jaar werden de grondslagen van het huis des Heeren gelegd, in de maand Zio;</verse>
<verse osisID="1Kgs.6.38"> en in het elfde jaar, in de maand</verse> 
<verse osisID="1Kgs.6.1">Bul (dat is de achtste maand<note n="2599">Die ongeveer met onze maand November samenvalt.</note>, was het huis voltooid naar geheel zijne bewerking en met al zijne benoodigdheden<note n="2600">Hebr.: ‘in al zijne stukken (of onderdeelen) en naar al zijne eischen’.</note>; zoo bouwde hij het in zeven jaar<note n="2601">De zes maanden van Mei (v. 1) tot November niet medegerekend.</note>.</verse>
</chapter>
<chapter osisID="1Kgs.7">
<title>Hoofdstuk VII.</title>
<p>Bouw van Salomon's paleis (v. 1-12). Hiram, de werkmeester in koper (v. 13, 14), vervaardigt de tempelzuilen Jachin en Boöz (v. 15-22), giet de koperen zee (v. 23-26), de tien onderstellen op raderen met de bekkens (v. 27-39) en nog andere gereedschappen ten dienste des tempels (v. 40-45), in de Jordaanvlakte (v. 46 volg.). Opsomming van het gouden tempelgereedschap en David's gewijde geschenken in de schatkamers des tempels (v. 48-51).</p>
<verse osisID="1Kgs.7.1"> Zijn huis nu bouwde Salomon in dertien jaar en bracht het tot voltooiing<note n="2602">Dertien jaar, gerekend van de voltooiing des tempels; aan beide bouwwerken, den tempel en het paleis, besteedde Salomon twintig jaar; zie IX 10. De thans volgende beschrijving geeft geene duidelijke voorstelling van het paleis en zijne afzonderlijke deelen; zij is daartoe te onvolledig. Daarbij komt, dat de beteekenis van vele bouwkundige termen in den Hebr. tekst verloren is gegaan en dat dientengevolge de tekst zelf niet ongeschonden tot ons is gekomen. Naar het Hebr.: ‘en hij voltooide zijn gansche huis’ of paleis, dat verschillende gebouwen omvatte, welke hier achtereenvolgens worden beschreven: het huis van het Libanonwoud (v. 2-5), de zuilenzaal met voorportaal (v. 6), de troon- of rechtzaal (v. 7), het woonhuis van Salomon en dat van Pharao's dochter (v. 8).</note>.</verse>
<verse osisID="1Kgs.7.2"> Hij bouwde namelijk het huis van het Libanonwoud<note n="2603">Dit gebouw werd aldus geheeten, omdat het als een Libanonwoud was door zijne vele cederen zuilen; vgl. X 17 en Is. XXII 8.</note>, honderd el lang en vijftig el breed en dertig el hoog; en vier galerijen tusschen cederen zuilen; want hij had cederen stammen tot zuilen gehouwen<note n="2604">Naar het Hebr. rustte het gebouw of de vertrekken der bovenverdiepingen gelijkvloers ‘op vier rijen cederen zuilen, met cederen balken op de zuilen’. Deze vier rijen vormden derhalve de wandelplaats, bestaande uit vier galerijen tusschen cederen zuilen.</note>.</verse>
<verse osisID="1Kgs.7.3"> En met cederen planken beschoot hij de gansche zoldering, die op vijf en veertig zuilen steunde. Elke rij nu telde vijftien zuilen,</verse> 
<verse osisID="1Kgs.7.4"> die tegenover elkander stonden,</verse>
<verse osisID="1Kgs.7.5"> zoodat zij op elkander zagen, met gelijke tusschenruimte tusschen de zuilen; en op de zuilen lagen vierkante balken, die in alles gelijk waren<note n="2605">De Vulgaat spreekt in v. 3b tot v. 5 nog van de zuilen der benedengalerijen. Het Hebr. is duister en gedeeltelijk onverstaanbaar.</note>.</verse>
<verse osisID="1Kgs.7.6"> En hij maakte een voorportaal met zuilen, vijftig el lang en dertig el breed; en een ander voorportaal vóór het grootere voorportaal met zuilen en eene afdekking op de zuilen<note n="2606">De gebouwen, waarvan in v. 6 en 7 gesproken wordt, heeten beide voorportaal, met betrekking tot het daar achter gelegen woonhuis des konings. Het hier in v. 6 bedoelde gebouw noemt men gewoonlijk de zuilenzaal; het bestond nl. uit zuilen of kolommen en was derhalve eene galerij, die men binnentrad door een kleiner voorportaal en die (naar de Vulg.) eene afdekking had op de zuilen, derhalve eene overdekte galerij.</note>.</verse>
<verse osisID="1Kgs.7.7"> Voorts maakte hij het voorportaal des troons<note n="2607">Gewoonlijk de troonzaal genoemd. Daarin stond de X 18-20 beschreven troon van Salomon. Zij diende ook tot rechtzaal en was geen open galerij, maar had met cederhout beschoten wanden.</note>, waarin de rechtbank is, en beschoot het met cederhout van den vloer tot boven toe.</verse>
<verse osisID="1Kgs.7.8"> En het kleine huis, waarin men om recht te spreken zitting hield, bevond zich in het midden van het voorportaal, in denzelfden trant gemaakt<note n="2608">Naar den grondtekst is hier sprake van ‘het huis, waarin (Salomon) woonde’. Dit was gelegen ‘in het andere’, een afzonderlijk, ‘voorhof’, en wel ‘achter de zaal’, waarvan v. 7 gesproken werd.</note>. Voorts maakte hij voor de dochter van Pharao (die Salomon tot vrouw had genomen) een huis in denzelfden trant, waarin ook dit voorportaal gemaakt was<note n="2609">Naar Oostersch gebruik had de koningin (zie III 1) eene afzonderlijke woning.</note>.</verse>
<verse osisID="1Kgs.7.9"> Alles was van kostelijke steenen, die naar zekeren regel en maat waren gezaagd, zoo binnen als buiten, van den grondslag tot aan het boveneinde der muren, en buiten tot aan het grootere voorhof.</verse>
<verse osisID="1Kgs.7.10"> En de grondslagen waren van kostelijke steenen, groote steenen van tien tot acht el.</verse>
<verse osisID="1Kgs.7.11"> En daarboven<note n="2610">Boven de grondslagen, waar de muren zich verhieven boven den grond.</note> waren het kos- telijke steenen, in gelijke maat gehouwen, en evenzoo was het met het cederhout.</verse>
<verse osisID="1Kgs.7.12"> En het grootere voorhof had rondom drie rijen gehouwen steenen en ééne rij bewerkt cederhout, evenals ook aan het binnenste voorhof van het huis des Heeren en naa het voorportaal van het huis<note n="2611">Het grootere voorhof had rondom een muur, opgetrokken uit drie rijen enz.; evenals, zie VI 36. Het voorportaal van het huis is wellicht het andere voorhof aan Salomon's woonhuis; zie noot 7.</note>.</verse>
<verse osisID="1Kgs.7.13"> Voorts zond koning Salomon en liet Hiram uit Tyrus komen<note n="2612">Volgens II Par. II had Salomon vóór den tempelbouw in een brief aan koning Hiram van Tyrus o.a. gevraagd om een ervaren werkmeester in goud en zilver, in koper en ijzer, en had deze koning zijnen naamgenoot Hiram onmiddellijk afgezonden. Het verleden zond enz. beteekent dus, gelijk ook het Hebr. toelaat, had gezonden. Gedurende de zeven jaren van den tempelbouw kon hij de hier verder beschreven kunstwerken en gereedschappen voor den tempel vervaardigen.</note>,</verse>
<verse osisID="1Kgs.7.14"> den zoon eener weduwvrouw, uit den stam Nephthali<note n="2613">II Par. II 14 is zijne moeder ‘uit de dochters van Dan’, d.i. volgens sommigen uit de stad Dan in het stamgebied van Nephthali. Anderen veronderstellen op een der beide plaatsen eene schrijffout. T.a.p. wordt Hiram's bedrevenheid geroemd in het bewerken van goud en zilver, koper en ijzer, marmer en hout enz.</note>, wiens vader een Tyriër was, eenen meester in koperwerk en vol wijsheid en doorzicht en kennis om allerlei werk in koper te vervaardigen. En toen hij bij koning Salomon was gekomen, vervaardigde hij al zijn werk.</verse>
<verse osisID="1Kgs.7.15"> En hij vormde de twee koperen zuilen; elke zuil was achttien el hoog; en een lijn van twaalf el omspande elke zuil<note n="2614">Gr.: ‘En hij goot (zie v. 46) de twee zuilen voor het portaal des tempels’. Uit die vertaling en Jer. LII 21 blijkt, dat de zuilen van binnen hol waren en de dikte van het koper of brons vier vingers was.</note>.</verse>
<verse osisID="1Kgs.7.16"> Ook twee kapiteelen maakte hij, om boven op de zuilen gezet te worden, uit koper gegoten; vijf el was de hoogte van het eene kapiteel en vijf el de hoogte van het andere kapiteel;</verse>
<verse osisID="1Kgs.7.17"> en als op de wijze van vlechtwerk en van kunstig in elkaar gevlochten ketentjes. Elk kapiteel der zuilen was gegoten; zeven rijen vlechtwerk waren op het eene kapiteel en zeven rijen vlechtwerk op het andere kapiteel.</verse>
<verse osisID="1Kgs.7.18"> En hij voltooide de zuilen met twee rijen granaatappelen rondom elk vlechtwerk, om de kapiteelen, die op den top waren, te bedekken; op dezelfde wijze maakte hij het ook aan het tweede kapiteel.</verse>
<verse osisID="1Kgs.7.19"> En de kapiteelen, op den top der zuilen, waren als een leliënwerk vervaardigd, in het voorportaal, van vier el.</verse>
<verse osisID="1Kgs.7.20"> En nog andere<note n="2615">De woorden nog andere staan niet in het Hebreeuwsch. Het overige is ook daar onverstaanbaar.</note> kapiteelen waren boven op den top der zuilen, naar de maat der zuil, tegen het vlechtwerk; en er waren tweehonderd granaatappels in rijen rondom het tweede kapiteel.</verse>
<verse osisID="1Kgs.7.21"> En hij richtte de twee zuilen op aan het voorportaal des tempels, en toen hij de rechterzuil had opgericht, noemde hij haar met den naam Jachin; evenzoo richtte hij de tweede zuil op en noemde haren naam Boöz<note n="2616">De plaats, waar de twee zuilen stonden, in of aan het voorportaal, is onbekend. Uit Jer. LII 23 kan men opmaken, dat zij niet van alle zijden vrijstonden. Zij dienden echter niet tot steun. Ook vóór de Egyptische tempels stonden, ter zijde van den ingang, twee obelisken. - Het Hebr. woord Jachin beteekent: ‘Hij grondvest’ of ‘bevestigt’; Boöz, Hebr.: ‘Boʽaz’, vermoedelijk: ‘in hem is kracht’; spreekt men uit: ‘Baʽoz’, d.i. met kracht, dan vormen beide woorden één zin: ‘Hij bevestigt met kracht’. Omdat elke zuil daarvan misschien één woord droeg, werden zij spoedig zoo genoemd. De zuilen waren dus zinnebeelden van hechtheid en kracht; zij verzinlijkten waarschijnlijk de gedachte, dat de tempel bestemd was om bestendig de woonstede Gods te midden van zijn getrouw volk te blijven.</note>.</verse>
<verse osisID="1Kgs.7.22"> En op den top der zuilen plaatste hij een leliënwerk; zoo was het werk van de zuilen voltooid.</verse>
<verse osisID="1Kgs.7.23"> Voorts maakte hij de zee<note n="2617">Het groote koperen waschvat (vgl. Exod. XXX 18 volg.), dat om zijn grooten omvang de zee werd genaamd.</note>, gegoten werk, tien el van rand tot rand, rond van omtrek; vijf el was hare hoogte, en een snoer van dertig el omspande haar in het rond.</verse>
<verse osisID="1Kgs.7.24"> En beeldwerk omgaf haar onder den rand, tien el, de zee omkransend; twee rijen gegroefde figuren waren er, gegoten werk<note n="2618">Dat beeldwerk bestond naar het Hebr. uit ‘kolokwinten’ of ‘bloemknoppen’ (zie VI noot 16), en wel (Septuag.) ‘tien op de el’. Daar deze bandvormige versiering in een dubbele rij den buitenrand der zee omgaf, waren er in het geheel zeshonderd van die figuren aangebracht. Hebr.: ‘twee rijen kolokwinten (of “bloemknoppen”), gegoten bij hare gieting’, d.w.z. te gelijk met de zee gegoten. Zie II Par. IV noot 3 en 4.</note>.</verse>
<verse osisID="1Kgs.7.25"> En zij stond op twaalf runderen<note n="2619">Gelijk het waschvat van koper of brons gegoten, IV Reg. XVI 17.</note>, van welke drie naar het noorden zagen en drie naar het westen en drie naar het zuiden en drie naar het oosten, en de zee was boven op hen; en al hunne achterdeelen waren binnenwaarts verborgen.</verse>
<verse osisID="1Kgs.7.26"> De dikte nu van het bekken was drie duim<note n="2620">Naar het Hebr. II Par. IV 5 was de dikte van het koper of brons ‘een palm’. - In de zee ‘wieschen zich de priesters’, t.a.p. v. 6. De tien waschvaten, welker onderstellen van v. 27 af beschreven worden, dienden ‘om daarin alles te wasschen wat men ten brandoffer zou offeren’ (t.a.p.), d.w.z. om het vleesch voor de brandoffers af te spoelen.</note>; en zijn rand was als de rand van een beker en de kelk van een geopende lelie; zij hield twee duizend bat<note n="2621">Zie Is. V noot 10.</note>.</verse>
<verse osisID="1Kgs.7.27"> En hij maakte tien onderstellen, van koper; vier el was elk onderstel lang en vier el breed en drie el hoog.</verse>
<verse osisID="1Kgs.7.28"> Aldus was het maaksel der onderstellen<note n="2622">De beschrijving der onderstellen, hoe uitvoerig ook (tot v. 37), geeft er geen duidelijke voorstelling van. De reden hiervan is dezelfde als in noot 1 is aangegeven.</note>: zij hadden lijsten en tusschen de verbindingen waren figuren.</verse>
<verse osisID="1Kgs.7.29"> En tusschen de kroonlijsten en het vlechtwerk waren leeuwen en runderen en cherubijnen; en eveneens op de verbindingen van boven; en onder de leeuwen en runderen waren als afhangende slingers in koper.</verse>
<verse osisID="1Kgs.7.30"> En aan elk onderstel waren vier raderen en assen van koper; en op de vier hoeken waren als schouderstukken onder het bekken, gegoten werk, tegenover elkander geplaatst.</verse> 
<verse osisID="1Kgs.7.31"> En de mond voor het bekken<note n="2623">Waarschijnlijk de ronde opening, waarin het waschvat paste.</note> was binnenwaarts, boven aan het kapiteel; en wat men van buiten zag, was één el en gansch rond, en in het geheel mat het anderhalve el; en op de hoeken der pilasters was velerlei snijwerk; en wat in het midden was tusschen de pilasters was vierkant, niet rond.</verse>
<verse osisID="1Kgs.7.32"> Voorts de vier raderen, aan de vier hoeken van het onderstel, waren beneden het onderstel aan elkander verbonden; elk rad was anderhalf el hoog.</verse>
<verse osisID="1Kgs.7.33"> De raderen nu waren dusdanig, gelijk zij gewoonlijk aan een wagen gemaakt zijn; en hunne assen en spaken en velgen en naven, alles was gegoten.</verse>
<verse osisID="1Kgs.7.34"> Want ook die vier schouderstukken, aan de vier hoeken van elk onderstel, uit het onderstel zelf uitstekend, waren gegoten en saamverbonden.</verse>
<verse osisID="1Kgs.7.35"> En boven aan het onderstel was een soort van rondte van een halve el, zóó ingericht, dat het bekken daarop kon gezet worden, met snijwerk en velerlei beeldwerk daarop.</verse>
<verse osisID="1Kgs.7.36"> En hij graveerde op de bladen van koper en op de hoeken cherubijnen en leeuwen en palmen, ongeveer naar de gelijkenis van een rechtopstaand mensch, zoodat zij niet gedreven, maar er rondom geplaatst schenen.</verse>
<verse osisID="1Kgs.7.37"> Op die wijze maakte hij de tien onderstellen, één gietsel en maat en eenerlei beeldwerk.</verse>
<verse osisID="1Kgs.7.38"> Voorts maakte hij tien bekkens van koper; veertig bat hield elk bekken, en elk was vier el; en elk bekken plaatste hij op een, te weten van de tien onderstellen.</verse>
<verse osisID="1Kgs.7.39"> En hij plaatste de tien onderstellen, vijf aan de rechterzijde des tempels en vijf aan de linkerzijde; de zee echter stelde hij aan de rechterzijde des tempels naar het zuidoosten<note n="2624">Hij plaatste de onderstellen, vijf ten zuiden en vijf ten noorden van het voorportaal des tempels. De koperen zee iets meer vooruit dan de onderstellen van de zuidzijde.</note>;</verse>
<verse osisID="1Kgs.7.40"> Ook maakte Hiram de bakken en schalen en vorken<note n="2625">Wat hier tot v. 50 volgt, keert bijna woordelijk terug II Par. IV 11 - V 1. Waarschijnlijk zijn bedoeld de bakken om de asch te verzamelen, die met (Hebr.) ‘de schoppen’ van het altaar werd verwijderd, en ‘de offerschalen’, om het bloed op te vangen bij het slachten der offerdieren.</note>; en hij voltooide al het werk van koning Salomon in den tempel des Heeren:</verse>
<verse osisID="1Kgs.7.41"> twee zuilen en twee smalle banden<note n="2626">Voor banden, tweemaal in dit en eens in het volg. vers heeft het Hebr.: ‘goellooth’, dat waarschijnlijk een bolvormig versiersel beteekent.</note> aan de kapiteelen op de toppen der zuilen en twee vlechtwerken om de beide banden boven op de zuilen te bedekken;</verse>
<verse osisID="1Kgs.7.42"> en vierhonderd granaatappels aan de beide vlechtwerken: twee rijen granaatappels aan elk vlechtwerk, om de banden aan de kapiteelen boven op de zuilen te bedekken;</verse>
<verse osisID="1Kgs.7.43"> en tien onderstellen en tien bekkens op de onderstellen;</verse>
<verse osisID="1Kgs.7.44"> en de eene zee en twaalf runderen onder de zee;</verse>
<verse osisID="1Kgs.7.45"> en de bakken en schalen en vorken<note n="2627">Zie noot 24.</note>; al het gereedschap, dat Hiram voor koning Salomon aan het huis des Heeren maakte, was van goudbrons.</verse>
<verse osisID="1Kgs.7.46"> In de Jordaanvlakte goot ze de koning in leemachtige aarde<note n="2628">d.i. In vormen, welke in de leemachtige aarde waren gemaakt. Dit verrichtte de koning door Hiram; Gr.: ‘goot hij’, te weten Hiram. Zulk een leemachtige grond werd gevonden o.a. tusschen Sochoth en Sarthan, waarschijnlijk twee tegenover elkander gelegen plaatsen aan de oevers van den Jordaan.</note>, tusschen Sochoth en Sarthan.</verse>
<verse osisID="1Kgs.7.47"> En Salomon plaatste al het gereedschap; en vanwege de overgroote menigte was er geen wegen aan het koper.</verse>
<verse osisID="1Kgs.7.48"> En Salomon vervaardigde al het gereedschap voor het huis des Heeren: het gouden altaar<note n="2629">Het reukaltaar.</note> en de gouden tafel, waarop de toonbrooden moesten gelegd worden;</verse>
<verse osisID="1Kgs.7.49"> en de gouden kandelaars, vijf rechts en vijf links, vóór de godspraak, van zuiver goud en als leliekelken, en daarop de gouden lampen<note n="2630">In den vorm van leliekelken was de versiering aan het bovenste gedeelte of aan de armen der gouden kandelaars, en daarop stonden de gouden lampen. Vgl. Exod. XXV 31-40.</note>, en de gouden snuiters;</verse>
<verse osisID="1Kgs.7.50"> en de kruiken en tangen en schalen en vijzels en wierookvaten<note n="2631">Hebr. waarschijnlijk: ‘en de schalen, messen (letterlijk “knijpers”), offerschalen, schotels, komforen’.</note>, van allerzuiverst goud; en de hengsels der deuren van het binnenste huis, het Heilige der heiligen, en der deuren van het huis des tempels waren van goud.</verse>
<verse osisID="1Kgs.7.51"> Zoo voltooide Salomon het gansche werk, dat hij gemaakt had voor het huis des Heeren, en bracht er datgene binnen, wat zijn vader David geheiligd had, het goud en het zilver<note n="2632">d.i. Wat David van den gemaakten krijgsbuit aan God had toegeheiligd. Zie II Reg. VIII 7-12 en vgl. I Par. XXVI 20, 26.</note>, en legde het in de schatkamers van het huis des Heeren.</verse>
</chapter>
<chapter osisID="1Kgs.8">
<title>Hoofdstuk VIII.</title>
<p>Inwijding des tempels. - Salomon roept de oversten des volks samen en brengt in plechtigen optocht onder talrijke offers de ark des verbonds in het Heilige der heiligen (v. 1-9); Gods heerlijkheid neemt bezit van den tempel (v. 10, 11). Salomon begroet het volk en looft den Heer (v. 12-21). Inwijdingsgebed (v. 22-53). Zegening des volks (v. 54-61). Talrijke offeranden besluiten de plechtigheid (v. 62-66).</p>
<verse osisID="1Kgs.8.1"> Toen vergaderden al de oudsten van Israël met de vorsten der stammen, als de hoofden der familiën van de kinderen van Israël bij koning Salomon te Jerusalem, om de ark van het verbond des Heeren uit de Stad van David, dat is van den Sion, weg te voeren<note n="2633">De plaatsing der ark in het Heilige der heiligen en de inwijding des tempels worden in hoofdzaak op dezelfde wijze als hier verhaald II Par. V 2 - VII 10. - Toen vergaderden, zoodra nl. de tempel en de tempelvaten gereed waren (VII 51), waarschijnlijk nog vóór de voltooiing van het koninklijk paleis; want het is niet aan te nemen, dat het heiligdom na zijne voltooiing nog dertien jaar (VII 1) ongebruikt bleef. De lezing der Septuagint, die de inwijding na den bouw van den tempel en van Salomon's paleis, in zijn twintigste jaar stelt, is waarschijnlijk eene latere omwerking, welke uit IX 1, 10 kan ontstaan zijn. Naar VI 38 voltooide Salomon den tempel in de achtste maand van het elfde jaar zijner regeering; daar nu volgens v. 2 deze plechtigheden in de zevende maand plaats grepen, kan dit op zijn vroegst in het twaalfde jaar van Salomon's regeering geschied zijn. Als hoofd van den Godsstaat was de koning zelf de leider dezer plechtigheden, omdat het den tempel gold, dien hij op last van God moest bouwen en dus ook voltooien door de plechtigheid der inwijding; de priesters en de levieten traden bij de overbrenging der ark op, alléén om het heilig dienstwerk te verrichten. De oudsten enz. zijn de vertegenwoordigers van geheel Israël, v. 2. Zie voor de Stad van David II Reg. V 7 en voor de overbrenging der ark naar den Sion II Reg. VI 12-19.</note>.</verse> 
<verse osisID="1Kgs.8.2"> En bij koning Salomon kwam geheel Israël samen op den feestdag in de maand Ethanim, dat is de zevende maand<note n="2634">De feestdag in de zevende maand, ongeveer onze maand October, is het Loofhuttenfeest (Lev. XXIII 34, zie aldaar noot 28). Uit v. 65 blijkt, dat de zeven dagen van dit feest volgden op de zeven dagen der tempelwijding.</note>.</verse>
<verse osisID="1Kgs.8.3"> Zoo kwamen al de oudsten van Israël, en de priesters namen de ark op<note n="2635">De plechtigheid der inwijding begon met de overbrenging van de ark des verbonds uit de Stad van David (v. 1) naar den tempel. Dit was het door Moses vervaardigde heiligdom der ark, waarmede de Heer, de God des Verbonds, zijne intrede zou doen in den nieuwen tempel, v. 10.</note>;</verse>
<verse osisID="1Kgs.8.4"> en zij droegen de ark des Heeren en den tabernakel des verbonds en al het gereedschap van het heiligdom, dat in den tabernakel was<note n="2636">De Mosaïsche tabernakel des verbonds (Exod. XXVI 1-32) en al het gereedschap van dit heiligdom, o.a. het koperen en het gouden altaar, de tafel der toonbrooden enz., waren te Cariathiarim op de hoogte te Gabaon achtergebleven, toen de ark des verbonds van daar naar de Stad van David was overgebracht (III 4; vgl. II Par. I 3, 4). Nu echter werden zij, na eerst van Gabaon te zijn gehaald, naar den tempel medegedragen om aldaar als eerbiedwaardige overblijfselen in den tempelschat te worden bewaard. De tabernakel van Gabaon had met de voltooiing des tempels zijne beteekenis verloren; het gereedschap echter werd voor den tempel vernieuwd (VII 48 volg.), ook het koperen brandofferaltaar (zie IX 25), hoewel dit, waarom weten wij niet, in het vorige hoofdstuk niet vermeld is. Misschien zijn de betreffende verzen bij het overschrijven weggevallen.</note>; en dit droegen de priesters en de levieten.</verse>
<verse osisID="1Kgs.8.5"> Koning Salomon nu en met hem geheel de menigte van Israël, die bij hem was saamgekomen, gingen voor de ark uit, en zij offerden schapen en runderen zonder raming en getal<note n="2637">Dit deed ook David bij het overbrengen der ark naar den Sion, II Reg. VI 13.</note>.</verse>
<verse osisID="1Kgs.8.6"> En de priesters brachten de ark van het verbond des Heeren op hare plaats, in de godspraak des tempels, in het Heilige der heiligen, onder de vleugels der cherubijnen<note n="2638">Zie VI 23 volg.</note>.</verse>
<verse osisID="1Kgs.8.7"> Want de cherubijnen spreidden de vleugels uit over de plaats van de ark en bedekten de ark en hare draagboomen van boven.</verse>
<verse osisID="1Kgs.8.8"> En ofschoon de draagboomen uitstaken en hunne uiteinden buiten het heiligdom zichtbaar waren voor aan de godspraak<note n="2639">d.i. In het Heilige. Het volgende verder naar buiten is het voorportaal. Vgl. Exod. XXV 13-15.</note>, waren zij verder naar buiten niet zichtbaar; en zij zijn daar ook gebleven tot den huidigen dag<note n="2640">Zie II Par. V noot 7. Deze bemerking kan de schrijver ook hier woordelijk uit zijne bron hebben overgenomen. Er volgt dus niet uit, dat hij vóór de verwoesting des tempels of vóór de ballingschap leefde.</note>.</verse>
<verse osisID="1Kgs.8.9"> In de ark nu was niets anders dan de twee steenen tafelen, die Moses op den Horeb er in gelegd had, toen de Heer het verbond sloot met de kinderen van Israël, bij hunnen uittocht uit het land Egypte<note n="2641">Zie Exod. XXV 16, 21 met noot 12. Vgl. Hebr. IX 4.</note>.</verse>
<verse osisID="1Kgs.8.10"> En het geschiedde, toen de priesters uit het heiligdom waren uitgegaan, dat de wolk het huis des Heeren vervulde<note n="2642">Nadat de ark des verbonds in het Heilige der heiligen geplaatst was, vervulde de wolk (zie Exod. XIII noot 14) het huis des Heeren, ten teeken van Gods welbehagen en ten bewijs dat de heerlijkheid des Heeren (v. 11; vgl. Exod. XVI noot 7) het heiligdom in bezit nam. Hetzelfde geschiedde Exod. XL 31-33, toen de Mosaïsche tabernakel voltooid was. Zie het aldaar aangeteekende.</note>;</verse>
<verse osisID="1Kgs.8.11"> en de priesters konden niet blijven staan en den dienst verrichten<note n="2643">De priesters konden niet voortgaan met het heilig dienstwerk, te weten met het opdragen der offers, v. 62 volg. Dit bericht staat hier niet op zijne plaats. Zie II Par. VII 1-6.</note> vanwege de wolk; want de heerlijkheid des Heeren had het huis des Heeren vervuld.</verse>
<verse osisID="1Kgs.8.12"> Toen sprak Salomon: De Heer heeft gezegd, dat Hij in de wolk zal wonen<note n="2644">Daar de wolk, het zichtbaar teeken van Gods tegenwoordigheid, het huis vervulde, was klaarblijkelijk dit woord des Heeren thans in vervulling gegaan. Voor de wolk heeft het Hebr. ‘de donkerheid’; dit ziet op Gods verschijning in duisternis en wolken op den Sinaï (Exod. XIX 9; XX 21 met noot 17; Deut. IV 11 en V 22). Evenals in den tabernakel geschiedde (Lev. XVI 2), zou God in de wolk boven de godspraak verschijnen.</note>.</verse> 
<verse osisID="1Kgs.8.13"> Voorwaar gebouwd heb ik een huis tot uwe woonstede, uw allerduurzaamsten troon voor eeuwig<note n="2645">In tegenstelling met den tabernakel, Gods tijdelijke en verplaatsbare woonstede, was de tempel Gods duurzame troon en zijne vaste woonstede, waarin Hij voor eeuwig, d.i. tot in de verste toekomst, wonen zou.</note>.</verse>
<verse osisID="1Kgs.8.14"> En de koning keerde zijn aangezicht<note n="2646">Tot dusver had Salomon zijn gelaat naar het heiligdom gewend.</note> en zegende de gansche gemeente van Israël; want de gansche gemeente van Israël stond<note n="2647">Zij was uit eerbied in staande houding.</note>.</verse>
<verse osisID="1Kgs.8.15"> En Salomon sprak: Gezegend zij de Heer, de God van Israël, die met zijnen mond gesproken heeft tot mijnen vader David en het met zijne handen heeft volbracht<note n="2648">D.w.z. Gods hand of macht heeft metterdaad volbracht, wat zijn mond beloofd heeft. Zie de belofte II Reg. VII 8 volg.</note>, zeggende:</verse>
<verse osisID="1Kgs.8.16"> Sedert den dag dat Ik mijn volk Israël uit Egypte heb opgevoerd, heb Ik geene stad uit al de stammen van Israël verkozen om er een huis te bouwen, opdat mijn naam aldaar wezen zou; maar<note n="2649">Zie den volledigen tekst II Par. VI 5 en 6, alwaar de tegenstelling is: Ik heb vroeger geene stad tot tempelstad en geen man tot vorst uitverkoren; maar nu heb Ik Jerusalem tot tempelstad verkozen en David tot vorst.</note> Ik heb David uitverkoren om te zijn over mijn volk Israël<note n="2650">Zie II Reg. VII 1 volg.</note>.</verse>
<verse osisID="1Kgs.8.17"> En mijn vader David was willens een huis te bouwen voor den naam des Heeren, den God van Israël;</verse>
<verse osisID="1Kgs.8.18"> en de Heer zeide tot mijn vader David: Wat aangaat, dat gij in uw hart hebt bedacht voor mijnen naam een huis te bouwen, gij hebt goed gedaan, dat gij dit in den geest overlegd hebt<note n="2651">Zie voor dit en het volg. vers II Reg. VII 12 volg.</note>.</verse>
<verse osisID="1Kgs.8.19"> Evenwel niet gij zult het huis voor Mij bouwen, maar uw zoon, die uit uwe lendenen zal voortkomen, die zal voor mijnen naam het huis bouwen.</verse>
<verse osisID="1Kgs.8.20"> De Heer heeft zijn woord gestand gedaan, dat Hij gesproken heeft; en ik ben in de plaats van mijn vader David opgestaan en heb mij gezet op den troon van Israël, zooals de Heer gesproken heeft; en ik heb het huis gebouwd voor den naam des Heeren, den God van Israël.</verse>
<verse osisID="1Kgs.8.21"> En ik heb aldaar eene plaats gemaakt voor de ark, waarin het verbond des Heeren is<note n="2652">d.i. Waarin de steenen tafelen zijn, die het verbond des Heeren bevatten; zie v. 9.</note>, dat Hij met onze vaderen heeft gesloten, toen zij zijn uitgegaan uit het land Egypte.</verse>
<verse osisID="1Kgs.8.22"> Salomon stond dan voor het altaar des Heeren, ten aanschouwen der gemeente van Israël, en hij breidde zijne handen uit naar den hemel<note n="2653">Volgens v. 54 was de koning gedurende het volgende inwijdingsgebed geknield, en wel naar II Par. VI 13 op een koperen gestoelte. Het altaar is het koperen brandofferaltaar.</note>,</verse>
<verse osisID="1Kgs.8.23"> en zeide: Heer, God van Israël, er is geen God boven in den hemel en beneden op de aarde U gelijk; Gij toch handhaaft het verbond en de goedertierenheid jegens uwe dienstknechten, die met geheel hun hart voor uw aangezicht wandelen<note n="2654">Zie voor dezen aanhef Deut. VII 9 en Dan. IX 4 met noot 4.</note>.</verse>
<verse osisID="1Kgs.8.24"> Gij zijt jegens uwen dienstknecht, mijn vader David, nagekomen wat Gij tot hem gesproken hebt: met den mond hebt Gij gesproken, en met de handen hebt Gij volbracht, zooals deze dag bewijst<note n="2655">Deze belofte aan David betreffende Jerusalem en den tempel is v. 16 vermeld. Zie verder noot 16. Uit de vervulling dezer belofte vloeit van zelf de bede in v. 25, dat God de andere beloften, aan David gedaan, moge gestand doen.</note>.</verse>
<verse osisID="1Kgs.8.25"> Nu dan, Heer, God van Israël, kom na jegens uwen dienstknecht, mijn vader David, wat Gij tot hem gesproken hebt, zeggende: Nooit zal voor mijn aangezicht een man uit u worden weggenomen<note n="2656">d.i. Nooit zal het u voor mijn aangezicht ontbreken aan een afstammeling. Zie voor de volgende voorwaarde indien slechts II 4 en vgl. VI 12, 13.</note>, die zetelt op den troon van Israël, indien slechts uwe zonen op hunnen weg acht geven om voor Mij te wandelen, zooals gij voor mijn aangezicht gewandeld hebt.</verse>
<verse osisID="1Kgs.8.26"> En nu, Heer, God van Israël, mogen uwe woorden bekrachtigd worden, die Gij tot uwen dienst- knecht, mijn vader David, gesproken hebt!</verse>
<verse osisID="1Kgs.8.27"> Is het dan te gelooven, dat God in waarheid op de aarde woont? Indien toch de hemel en de hemelen der hemelen U niet kunnen bevatten, hoeveel minder dit huis, dat ik gebouwd heb<note n="2657">Zie II Par. II 6; Is. LXVI 1; Jer. XXIII 24. Al kan de tempel den onmetelijken en alomtegenwoordigen God niet bevatten, heeft God niettemin die plaats uitgekozen tot den troon zijner barmhartigheid, om daar nl. (v. 28) de gebeden van zijn volk te verhooren.</note>?</verse>
<verse osisID="1Kgs.8.28"> Maar zie neder op het gebed van uwen dienstknecht en op zijne smeekingen, Heer, mijn God; hoor het loflied en het gebed, dat uw dienstknecht heden voor uw aangezicht bidt:</verse>
<verse osisID="1Kgs.8.29"> Dat uwe oogen nacht en dag geopend mogen zijn over dit huis, over het huis, waarvan gij gezegd hebt: Mijn naam zal aldaar zijn<note n="2658">M.a.w. Ik zal mijne tegenwoordigheid aldaar openbaren o.a. door gebedsverhooring.</note>; dat Gij het gebed verhoort, hetwelk uw dienaar in deze plaats tot U bidt;</verse>
<verse osisID="1Kgs.8.30"> dat Gij verhoort de smeeking van uwen dienstknecht en van uw volk Israël, al wat zij in deze plaats zullen bidden; en wil Gij het verhooren op de plaats uwer woning in den hemel, en als Gij het verhoort, genadig zijn<note n="2659">In bijzonderheden afdalend, noemt Salomon (v. 31-51) zeven gevallen, waarin God zijne tegenwoordigheid in den tempel door gebedsverhooring moge openbaren. Het eerste geval betreft de handhaving van de heiligheid des eeds (v. 31, 32).</note>.</verse>
<verse osisID="1Kgs.8.31"> Wanneer een mensch gezondigd heeft tegen zijnen naaste en eenen eed te zweren heeft, waartoe hij gehouden is, en wegens den eed voor uw altaar komt in uw huis;</verse>
<verse osisID="1Kgs.8.32"> wil Gij dan van den hemel uit hooren en metterdaad uwe dienaars richten, den goddelooze veroordeelend, door zijnen weg op zijn hoofd te doen neerkomen, en den gerechte vrijsprekend, door hem te vergelden naar zijne gerechtigheid<note n="2660">Als iemand van eene misdaad werd aangeklaagd en een bewijs door getuigen niet mogelijk was, dan kon den aangeklaagde een zuiveringseed worden opgelegd. Salomon bidt God, dat Hij zulke eeden, voor zijn altaar uitgesproken, moge hooren en de waarheid aan den dag brengen, zoodat de schuldige gestraft, de schuldelooze vrijgesproken worde. Zie voor den zuiveringseed Exod. XXII 7-11 en vgl. Lev. VI 2-4; Num. V 11-31.</note>.</verse> 
<verse osisID="1Kgs.8.33"> Wanneer uw volk Israël vlucht voor zijne vijanden (omdat het tegen U zondigde), en zij, boete plegend en uwen naam belijdend, komen en bidden en smeeken tot U in dit huis;</verse>
<verse osisID="1Kgs.8.34"> verhoor dan in den hemel en vergeef de zonde van uw volk Israël en leid hen terug in het land, dat Gij hunnen vaderen gegeven hebt<note n="2661">Het tweede geval veronderstelt, dat het volk, van zijn God afvallig geworden en door Hem verlaten, aan de vijanden wordt overgeleverd (volgens de bedreiging van Lev. XXVI 17 en Deut. XXVIII 25), zoodat een deel des volks, naar het gebruik dier tijden, als krijgsgevangenen naar een vreemd land wordt weggevoerd. Salomon bidt nu, dat God de zonden des volks moge vergeven en de ballingen terugvoeren, indien de achtergeblevenen, Gods naam belijdend, d.i. zijne grootheid en zijn aanspraak op hunne gehoorzaamheid metterdaad erkennend, in den tempel tot God zullen bidden.</note>.</verse>
<verse osisID="1Kgs.8.35"> Wanneer de hemel gesloten blijft, en het niet regent, wegens hunne zonden, en zij, biddend in deze plaats, boete doen voor uwen naam<note n="2662">Hebr.: ‘belijden uwen naam’, gelijk in v. 33.</note> en zich van hunne zonden bekeeren om hunne kastijding;</verse>
<verse osisID="1Kgs.8.36"> verhoor hen dan in den hemel en vergeef de zonden van uwe dienaren en van uw volk Israël, en wijs hun den goeden weg, dien zij moeten bewandelen; en geef regen over uw land, dat Gij aan uw volk in bezit hebt gegeven.</verse>
<verse osisID="1Kgs.8.37"> Komt er hongersnood in het land of pest of verpeste lucht of brandkoren of sprinkhaan of meeldauw<note n="2663">Het Hebr. noemt na hongersnood en pest waarschijnlijk: ‘brandkoren of honigdauw (volgens anderen: “het geel worden” der leege aren bij droogte en brandenden wind), sprinkhaan of kever’. Zie Lev. XXVI 16, 25, 26; Deut. XXVIII 21, 22, 38-43, 52, alwaar deze en dergelijke rampen als straffen der zonden worden aangekondigd.</note>, en benauwt hem zijn vijand, de poorten belegerend, wat plaag, wat ziekte,</verse>
<verse osisID="1Kgs.8.38"> wat vervloeking en verwensching ook, die eenig mensch uit uw volk Israël treffen moge - als iemand de plaag zijns harten erkent<note n="2664">De plaag zijns harten is de zonde, waardoor hij de tuchtiging verdiend heeft.</note> en zijne handen uitbreidt in dit huis;</verse> 
<verse osisID="1Kgs.8.39"> wil Gij dan in den hemel, op de plaats uwer woning verhooren en vergeving schenken en metterdaad aan een ieder geven naar al zijne wegen, gelijk Gij zijn hart ziet (want Gij alleen kent het hart van alle menschenkinderen);</verse>
<verse osisID="1Kgs.8.40"> opdat zij U vreezen al de dagen, die zij leven op den bodem des lands, hetwelk Gij onzen vaderen gegeven hebt.</verse>
<verse osisID="1Kgs.8.41"> Bovendien, ook de vreemdeling<note n="2665">Zie Num. XV 13-15, waar ook van de offers der vreemdelingen sprake is.</note>, die niet tot uw volk Israël behoort, als hij uit een ver land komt om wille van uwen naam<note n="2666">Om den zich aldaar openbarenden God te vereeren. Want, gelijk verder gezegd wordt, de groote wonderwerken Gods ter gunste van zijn volk zullen onder de heidenen geroemd worden. Zie voor Gods uitgestrekten arm Exod. VI 6 en Deut. IV 34; V 15.</note> (want men zal hooren van uwen grooten naam en uwe sterke hand en uwen arm,</verse>
<verse osisID="1Kgs.8.42"> die overal is uitgestrekt), als hij dan komt en bidt in deze plaats;</verse>
<verse osisID="1Kgs.8.43"> wil Gij dan verhooren in den hemel en in uwe duurzame woonstede, en alles doen, waarom de vreemdeling tot U roepen zal, opdat al de volken der landen uwen naam leeren vreezen, zooals uw volk Israël, en ondervinden dat uw naam is uitgeroepen over dit huis, dat ik gebouwd heb<note n="2667">Zie Deut. XXVIII 10 en Jer. VII noot 7.</note>.</verse>
<verse osisID="1Kgs.8.44"> Wanneer uw volk<note n="2668">In de twee laatste gevallen (v. 44, 45 en v. 46-50) is het volk van den tempel verwijderd en keert het zich, uit natuurlijken aandrang des harten, in de richting van den tempel, met het aangezicht gekeerd naar de plaats, waar God zijne tegenwoordigheid op zichtbare wijze openbaart.</note> ten krijg uittrekt tegen zijne vijanden, op den weg, waarop Gij hen zendt<note n="2669">d.i. In een krijg, die op Gods bevel of althans met zijne goedkeuring ondernomen wordt.</note>, zullen zij tot U bidden in de richting van de stad, die Gij hebt uitverkoren, en van het huis, dat ik voor uwen naam gebouwd heb;</verse>
<verse osisID="1Kgs.8.45"> en wil Gij dan in den hemel hunne gebeden en hunne smeekingen verhooren en hun recht doen.</verse>
<verse osisID="1Kgs.8.46"> Wanneer zij echter tegen U</verse> 
<verse osisID="1Kgs.8.1">zondigen (want geen mensch is er, die niet zondigt), en Gij, vertoornd, hen overlevert aan hunne vijanden, en zij gevangen worden weggevoerd naar het land der vijanden, ver of nabij gelegen;</verse>
<verse osisID="1Kgs.8.47"> en zij met geheel hun hart boete doen<note n="2670">Hebr.: ‘en zij het ter harte nemen’, d.i. tot inkeer komen. Dit geval onderstelt, anders dan v. 33, 34, de wegvoering van het geheele volk en zijne ballingschap in een min of meer afgelegen land. Hiermede was het afvallige volk bedreigd Lev. XXVI 33-45.</note> in het oord der gevangenschap, en, zich bekeerend, tot U in hunne gevangenschap bidden, zeggende: Wij hebben gezondigd, wij hebben kwaad gedaan, wij hebben goddeloos gehandeld<note n="2671">Deze woorden herhaalde later Daniël (IX 5), om de schuld der ballingen te belijden.</note>;</verse>
<verse osisID="1Kgs.8.48"> en zij met geheel hun hart en geheel hunne ziel tot U terugkeeren in het land hunner vijanden, werwaarts zij gevangen zijn weggevoerd; en zij tot U bidden in de richting van hun land, dat Gij hunnen vaderen gegeven hebt, en van de stad, die Gij hebt uitverkoren, en van den tempel, dien ik voor uwen naam gebouwd heb;</verse>
<verse osisID="1Kgs.8.49"> wil dan hunne gebeden en hunne smeekingen in den hemel en op uwen duurzamen troon verhooren en hun recht doen;</verse>
<verse osisID="1Kgs.8.50"> en vergeven uw volk, dat tegen U gezondigd heeft, en al hunne ongerechtigheden, waarmede zij tegen U hebben misdreven; en geven dat zij genade vinden in de oogen van hen, die hen gevangen houden, ten einde dezen zich over hen ontfermen.</verse>
<verse osisID="1Kgs.8.51"> Want<note n="2672">Salomon eindigt hier zijn gebed (v. 51-53) door de herinnering aan Israël's uitverkiezing, om God tot ontferming en gebedsverhooring te bewegen. - Zie II Par. VI 40-42, waar ook het slot van het gebed wordt medegedeeld.</note> het is uw volk en uw erfdeel, die Gij uit het land Egypte hebt uitgeleid, midden uit den ijzeroven<note n="2673">Uit de harde verdrukking. Zie Deut. IV noot 9.</note>.</verse>
<verse osisID="1Kgs.8.52"> Dat uwe oogen geopend zijn voor het gebed van uwen dienstknecht en van uw volk Israël, en verhoor hen in alles, waarom zij tot U roepen.</verse>
<verse osisID="1Kgs.8.53"> Gij toch hebt hen voor U ten erfdeel afgezonderd uit al de volken der aarde, zooals Gij door uwen dienstknecht Moses hebt gesproken, toen Gij onze vaderen uit Egypte uitleiddet, Heere God!</verse>
<verse osisID="1Kgs.8.54"> Het geschiedde nu, toen Salomon geëindigd had tot den Heer te bidden dit geheele gebed en deze smeeking<note n="2674">II Par. VII 1-3 wordt bericht, dat na het gebed van Salomon vuur van den hemel nederdaalde en de offers verteerde, terwijl de heerlijkheid des Heeren (de wolk, v. 10 volg.) den tempel vervulde. Waarschijnlijk had dit zichtbare teeken van Gods tegenwoordigheid voortgeduurd gedurende het in wijdingsgebed.</note>, dat hij opstond van voor het altaar des Heeren; want met beide knieën had hij ter aarde gelegen en de handen ten hemel uitgespreid.</verse>
<verse osisID="1Kgs.8.55"> Hij ging dan staan en zegende de gansche gemeente van Israël met luider stem, zeggende:</verse>
<verse osisID="1Kgs.8.56"> Gezegend zij de Heer, die aan zijn volk Israël rust heeft gegeven, naar al wat Hij heeft gesproken<note n="2675">Dit ziet klaarblijkelijk op Deut. XII 9, 10. De aldaar aangekondigde tijd van rust was in vervulling gegaan; de tempel van Jerusalem was de eenige door God uitverkoren plaats voor den offerdienst van Jehova (zie t.a.p. v. 11 volg.). Ook dit goede woord, door Moses gesproken, was derhalve niet ijdel gebleken.</note>; zelfs niet één woord is weggevallen van al het goede, dat Hij door zijnen dienstknecht Moses gesproken heeft.</verse>
<verse osisID="1Kgs.8.57"> De Heer, onze God, zij met ons, zooals Hij met onze vaderen geweest is, Hij verlate noch verstoote ons.</verse>
<verse osisID="1Kgs.8.58"> Maar Hij neige onze harten tot zich, opdat wij op al zijne wegen wandelen en zijne geboden en zijne plechtgebruiken en rechten onderhouden, al wat hij onzen vaderen geboden heeft.</verse>
<verse osisID="1Kgs.8.59"> En mogen deze mijne woorden, waarmede ik voor den Heer gebeden heb, den Heer, onzen God, dag en nacht nabij zijn<note n="2676">Door Hem niet vergeten noch verstooten worden.</note>, opdat Hij aan zijnen dienstknecht en zijn volk Israël recht doe, elken dag;</verse> 
<verse osisID="1Kgs.8.60"> opdat alle volken der aarde weten dat Hij, de Heer, God is, en er geen andere is buiten Hem.</verse>
<verse osisID="1Kgs.8.61"> Ook zij ons hart volkomen met den Heer, onzen God<note n="2677">d.i. Geheel en onverdeeld aan Hem toegewijd.</note>, opdat wij in zijne voorschriften wandelen en zijne geboden onderhouden, zooals ook te huidigen dage.</verse>
<verse osisID="1Kgs.8.62"> De koning dan en gansch Israël met hem droegen slachtoffers op vóór den Heer.</verse>
<verse osisID="1Kgs.8.63"> En Salomon slachtte vredeoffers, die Hij den Heer opdroeg, twee en twintig duizend runderen en honderd en twintig duizend schapen<note n="2678">Zie voor het vredeoffer Lev. III noot 1. Het grootste gedeelte der vredeoffers viel ten deel aan dengene, die het offer bracht, en strekte ten heiligen maaltijd. Zulk een feestelijken maaltijd vierde thans Salomon met gansch Israël, en hieruit laat zich het verbazend groote getal runderen en schapen verklaren. Daarbij neme men in aanmerking, dat het feest der inwijding zeven dagen duurde (v. 65) en door de zeven dagen van het Loofhuttenfeest gevolgd werd.</note>; aldus wijdden de koning en de kinderen van Israël den tempel des Heeren in.</verse>
<verse osisID="1Kgs.8.64"> Op dien dag heiligde de koning het midden van het voorhof, dat vóór het huis des Heeren was<note n="2679">Salomon heiligde, d.i. bestemde voor deze gelegenheid tot offerplaats, het midden, d.i. geheel de binnenplaats, van het voorhof der priesters. Aldaar werden voor dit feest vele altaren opgericht om er het bloed der offerdieren te plengen enz.</note>; want daar bracht hij het brandoffer en het spijsoffer en de vetstukken der vredeoffers; omdat het koperen altaar, dat voor den Heer stond, te klein was en het brandoffer en het spijsoffer en de vetstukken der vredeoffers niet kon bevatten<note n="2680">Het brandoffer en het spijsoffer beteekent waarschijnlijk het dagelijksch ochtend- en avondoffer, Num. XXVIII 3-8); zie voor de vetstukken der vredeoffers, het eenige wat van deze offers op het altaar werd ontstoken, Lev. III 3-17.</note>.</verse>
<verse osisID="1Kgs.8.65"> Salomon vierde dan te dien tijde het plechtige feest<note n="2681">Het Loofhuttenfeest (zie v. 2), nadat de zeven dagen van het feest der inwijding waren gevierd. Zie voor de volgende omschrijving der noorderen zuidergrenzen van het land II Par. VII noot 7.</note>, en gansch Israël met hem, eene groote menigte, van den ingang van Emath af tot aan de beek van Egypte, voor het aangezicht van den Heer, onzen God, zeven dagen en zeven dagen, dat is veertien dagen.</verse> 
<verse osisID="1Kgs.8.66"> En op den achtsten dag<note n="2682">Na het tweede zevental. Dit blijkt duidelijk uit II Par. VII 9. Zie Lev. XXIII 33-39.</note> liet hij de volksscharen gaan; en zij zegenden den koning en vertrokken naar hunne tenten<note n="2683">Of woonsteden; zie Judic. VII 8.</note>, blijde en vroolijk van harte om al het goede, dat de Heer aan zijnen dienstknecht David en aan zijn volk Israël gedaan had.</verse>
</chapter>
<chapter osisID="1Kgs.9">
<title>Hoofdstuk IX.</title>
<p>God verschijnt opnieuw aan Salomon, erkent den tempel voor zijne woonstede en herhaalt de belofte betreffende de bevestiging van David's troon in zijn geslacht, indien het getrouw blijft, met schrikkelijke bedreigingen bij ontrouw (v. 1-9). Betrekking tusschen Salomon en Hiram (v. 10-14). Bouwwerken en steden van Salomon, waartoe hij de overgebleven Chanaänieten bezigt (v. 15-23). Pharao's dochter betrekt haar paleis (v. 24). Salomon's jaarlijksche offeranden (v. 25). Zijne handelsvloot (v. 26-28).</p>
<verse osisID="1Kgs.9.1"> Het geschiedde nu, toen Salomon den bouw had voltooid van het huis des Heeren en het koninklijk paleis en al wat hij gewenscht en gewild had te maken<note n="2684">Te weten ‘in het huis des Heeren en in zijn huis’, II Par. VII 11. Er is dus hier geen sprake van de overige bouwwerken van Salomon (zie v. 15 volg.), die hij eerst later tot stand bracht. De tweede verschijning des Heeren had plaats na Salomons's twintigste regeeringsjaar; zie v. 10.</note>,</verse>
<verse osisID="1Kgs.9.2"> dat de Heer hem ten tweeden male verscheen, gelijk Hij hem verschenen was te Gabaon<note n="2685">Des nachts in den droom; zie III 5 volg.</note>.</verse>
<verse osisID="1Kgs.9.3"> En de Heer zeide tot hem: Ik heb uw gebed en uwe smeeking verhoord, die gij voor mijn aangezicht gestort hebt<note n="2686">II Par. VII 13-15 wordt meer uitdrukkelijk gezegd, welk gebed van Salomon God verhoord heeft, het gebed nl., dat Salomon vóór dertien jaren bij de inwijding van den tempel gestort had. Want Gods belofte aldaar is eene beknopte herhaling van Salomon's vroegere smeekingen.</note>; Ik heb dit huis, dat gij gebouwd hebt, geheiligd om aldaar mijnen naam te stellen voor altoos<note n="2687">Dezelfde uitdrukking ongeveer als Deut. XII 11. God had den tempel geheiligd om aldaar zijnen naam te stellen, d.i. zijne tegenwoordigheid te openbaren, o.a. in de wolk, ten einde als koning in het midden van zijn volk te wonen.</note>, en mijne oogen en mijn hart zullen daar zijn te allen dage.</verse> 
<verse osisID="1Kgs.9.4"> Wat u betreft, indien gij wandelt voor mijn aangezicht, gelijk uw vader gewandeld heeft, in eenvoud des harten en in oprechtheid, en gij alles doet, wat Ik u geboden heb, en mijne wetten en mijne rechten onderhoudt;</verse>
<verse osisID="1Kgs.9.5"> dan zal Ik uwen rijkstroon over Israël voor altoos bevestigen, gelijk Ik tot uwen vader David heb gesproken, zeggende: Nooit zal een man uit uw geslacht op den troon van Israël ontbreken<note n="2688">Zie II 4 en VIII 25.</note>.</verse>
<verse osisID="1Kgs.9.6"> Doch indien gijlieden<note n="2689">d.i. Zoowel Salomon als zijne nakomelingen op zijnen troon, gelijk door het verklarende en uwe zonen nog uitdrukkelijk wordt uitgesproken. Zie Ps. LXXXVIII 31-33 en vgl. II Reg. VII 14.</note> en uwe zonen u afkeerig afkeert, door Mij niet te volgen en mijne geboden en mijne plechtgebruiken niet te onderhouden, die Ik u heb voorgehouden, maar heengaat en vreemde goden vereert en hen aanbidt;</verse>
<verse osisID="1Kgs.9.7"> dan zal Ik Israel uitroeien van den bodem des lands, dat Ik hun gegeven heb, en den tempel, dien Ik mijnen naam geheiligd heb, zal Ik van mijn aangezicht verwerpen; en Israël zal zijn tot een spreekwoord en tot een schimpnaam bij alle volken<note n="2690">Dezelfde bedreiging deed God reeds Deut. XXVIII 37.</note>.</verse>
<verse osisID="1Kgs.9.8"> En dit huis zal tot een voorbeeld zijn<note n="2691">Het zal in zijn ondergang een voorbeeld zijn van de goddelijke strafoefening bij Israël's verwerping. Zie voor het volgend sissen Jer. XVIII noot 12.</note>; al wie daar voorbijgaat, zal zich ontzetten en sissen en zeggen: Waarom heeft de Heer zoo gedaan aan dit land en aan dit huis?</verse>
<verse osisID="1Kgs.9.9"> En men zal antwoorden: Omdat zij den Heer, hunnen God, die hunne vaderen heeft uitgeleid uit het land Egypte, verlaten hebben en vreemde goden zijn gevolgd en die aangebeden en vereerd hebben; daarom heeft de Heer over hen al dit kwaad gebracht<note n="2692">Zie voor v. 8 en 9 Deut. XXIX 24-26 en vgl. Jer. V 19; XXII 8, 9.</note>.</verse>
<verse osisID="1Kgs.9.10"> Toen nu twintig jaren verloopen waren, nadat Salomon de beide huizen, te weten het huis des Heeren en het huis des konings, was gaan bouwen<note n="2693">Van hier af tot X 29 zijn mededeelingen van allerlei aard over Salomon's regeering bijeengevoegd. Vooreerst over 's konings betrekking tot Hiram en zijne bouwwerken v. 10-23. Zie voor de twintig jaren II Par. VIII noot 1.</note></verse>
<verse osisID="1Kgs.9.11"> (waarbij Hiram, de koning van Tyrus, aan Salomon ceder- en dennenhout en goud had geleverd<note n="2694">Zie V 6-10.</note> naar al wat hij noodig had), toen gaf Salomon aan Hiram twintig steden in het land van Galilea<note n="2695">Van de twintig steden. is in de overeenkomst tusschen Salomon en Hiram V 8-11 geen sprake. Daar verbond zich Salomon tot eene vergoeding in koren, olie en wijn. Waarschijnlijk was deze niet voldoende geweest wegens de aanzienlijke som gouds, welke naar v. 14 Hiram aan Salomon had geleverd. Die steden waren in Galilea, waarschijnlijk in het noordelijkste gedeelte daarvan (in het stamgebied van Nephthali) gelegen, dat aan het grondgebied van Tyrus grensde.</note>.</verse>
<verse osisID="1Kgs.9.12"> En Hiram toog uit van Tyrus om de steden te bezien, die Salomon hem gegeven had, en zij behaagden hem niet;</verse>
<verse osisID="1Kgs.9.13"> en hij zeide: Zijn dit nu, broeder<note n="2696">De gebruikelijke titel der vorsten in hun onderling verkeer. Zie XX 32.</note>, de steden, die gij mij gegeven hebt? En men noemde ze het land Chabul tot den huidigen dag<note n="2697">De beteekenis van Chabul is onbekend; sommigen lezen ‘chabal’, d.i. als niets. De genoemde steden behaagden niet aan Hiram, waarschijnlijk omdat zij zich in slechten staat bevonden. Men besluit hieruit, dat Hiram geweigerd heeft ze te aanvaarden. En hieraan beantwoordt ook het bericht van II Par. VIII 2, dat Salomon ze herbouwde en ze voor de Israëlieten ter bewoning geschikt maakte. Zie t.a.p. noot 2.</note>.</verse>
<verse osisID="1Kgs.9.14"> Voorts had Hiram aan koning Salomon honderd twintig talenten goud gezonden<note n="2698">De vertaling had gezonden volgt uit den tusschenzin in v. 11a. Die aanmerkelijke som gouds had Salomon noodig gehad voor zijne kostbare bouwwerken (v. 10).</note>.</verse>
<verse osisID="1Kgs.9.15"> Dit is de som der uitgave, die koning Salomon besteedde<note n="2699">Hebr.: ‘Dit is de zaak der (d.w.z. het was aldus gesteld met de) verplichte diensten (Hebr.: “mas”, in V 13 door arbeiders vertaald), die koning Salomon oplegde’ enz. Alvorens echter de inrichting van die verplichte diensten aan te wijzen, somt de schrijver vooraf (v. 15b-19) de bouwwerken op, waarvoor die arbeiders gebezigd werden.</note> voor den bouw van het huis des Heeren en van zijn huis en van het Mello en van den muur van Jerusalem<note n="2700">Het Mello is een verstrekt kasteel op den Sion; zie II Reg. V 9. De muur rondom Jerusalem is III 1 vermeld.</note> en van Heser en Mageddo en Gazer<note n="2701">Drie steden door Salomon opgebouwd of versterkt: Heser of Hasor in het stamgebied van Nephthali (Jos. XI 1), in het noorden des lands; Mageddo of Megiddo (zie IV 12 en vgl. Jos. XII 21), aan de zuidwestzijde der vlakte van Jezrahel, de sleutel van het noorden en het midden van Palestina; Gazer of Gezer (Jos. X 33) was den stam Ephraïm toebedeeld geworden, maar de Chanaänietische bewoners waren in de stad gebleven; zie Jos. XVI 10 en Judic. I 29. Het volg. vers verhaalt, hoe Salomon in het bezit dezer stad was gekomen.</note>.</verse> 
<verse osisID="1Kgs.9.16"> Pharao, do koning van Egypte, was opgetrokken en had Gazer ingenomen en het met vuur verbrand; en den Chananeër, die in de stad woonde, had hij gedood<note n="2702">Het is onbekend, wat Pharao (vermoedelijk Psoesennes II, van de XXIe dynastie) aanleiding gaf tot de verovering en de verwoesting dezer stad, wellicht ontrouw der Chanaänietische bevolking. Want dewijl Palestina vanouds aan Egypte schatplichtig was geweest, is het wel mogelijk, dat Pharao nog zijne rechten liet gelden op de Chanaänietische steden van het zuiden en aan de kuststreken.</note>; en hij gaf het aan zijne dochter, de vrouw van Salomon, als huwelijksgift.</verse>
<verse osisID="1Kgs.9.17"> Salomon dan bouwde Gazer en Laag-Bethoron</verse>
<verse osisID="1Kgs.9.18"> en Baälath en Palmira in het land der woestijn<note n="2703">Salomon bouwde Gazer weder op en versterkte het tot eene grensvesting met het oog op de Philistijnen. Naar II Par. VIII 5 versterkte hij Hoog-Bethoron en Laag-Bethoron, aan de grens tusschen Ephraïm en Benjamin. Josuë versloeg er voorheen de Chanaänietische koningen (Jos. X) en later Judas de Machabeër het leger der Syriërs (I Mach. III 13-24). Baälath was volgens Jos. XIX 44 in het stamgebied van Dan gelegen. Palmira is de naam, dien later de Grieken en Romeinen gaven aan de oase ‘Tadmoor’ (naar de Hebr. randlezing), in de groote Syrische woestijn, op den handelsweg tusschen Damascus en den Euphraat. Maar naar de Hebr. tekstlezing is ‘Tamoor’ bedoeld, eene stad ten zuiden van de Doode Zee, mogelijk eene grensvesting om de onderworpen Edomieten in bedwang te houden (zie Ez. XLVII 19). Het Hebr. heeft aan het einde: ‘in de woestijn, in het land’. De laatste woorden in het land voegt het Gr. bij het volg. vers.</note>.</verse>
<verse osisID="1Kgs.9.19"> En al de vlekken, die aan hem behoorden en onbemuurd waren, versterkte hij<note n="2704">Hiervoor heeft het Hebr. alleen dit: ‘en (in het land) al de voorraadsteden’; deze versterkte Salomon, omdat daarin de voortbrengselen des lands, hetzij als proviand voor het leger, hetzij tot onderhoud der bevolking in tijd van nood, werden opgelegd.</note>, benevens de wagensteden en de ruitersteden<note n="2705">Alwaar de krijgswagens en de ruiterij geplaatst waren.</note> en al wat hem lustte te bouwen in Jerusalem en op den Libanon en in het geheele land zijner heerschappij.</verse>
<verse osisID="1Kgs.9.20"> Al het volk, dat overgebleven was van de Amorrheërs en Hetheërs en Pherezeërs en Heveërs en Jebuseërs, die niet van de kinderen van Israël waren,</verse>
<verse osisID="1Kgs.9.21"> hunne zonen, die in het land waren overgebleven, te weten die de kinderen van Israël niet hadden kunnen uitroeien, dezen maakte Salomon schatplichtig, tot op den huidigen dag<note n="2706">De nakomelingen der genoemde Chanaänietische volksstammen, welke door Israël niet waren uitgeroeid, werden door Salomon schatplichtig, d.i. dienstbaar, gemaakt om nl. heerendiensten te verrichten bij de in v. 15b-19 opgesomde bouwwerken. En die toestand van knechtschap duurde nog voort tijdens het leven van den opsteller van dit bericht, waaruit de schrijver geput heeft.</note>.</verse>
<verse osisID="1Kgs.9.22"> Doch uit de kinderen van Israël maakte Salomon niemand dienstbaar<note n="2707">Te weten in dien zin, waarin de overgebleven Chananeërs dienstbaar, d.i. tot slavernij, gebracht waren. Naar V 13 volg. koos Salomon een aanzienlijke lichting uit gansch Israël, om vrijwilligen arbeid te verrichten. Zie XI 28.</note>, maar zij waren zijne krijgslieden en dienaren en oversten en aanvoerders en bevelhebbers van strijdwagens en ruiterij.</verse>
<verse osisID="1Kgs.9.23"> En er waren opzichters aangesteld over al de werken van Salomon, vijfhonderd vijftig, die het volk onder zich hadden en de vastgestelde werken bestuurden<note n="2708">Opzichters, Hebr.: ‘oversten der opzichters’. Uit II Par. VIII 10 kan men opmaken, dat van deze hoofdopzichters tweehonderd en vijftig Israëlieten waren; de overigen waren dan Chananeërs. Zie II Par. II noot 17 en VIII noot 10.</note>.</verse>
<verse osisID="1Kgs.9.24"> De dochter nu van Pharao toog op uit de Stad van David naar haar huis, dat Salomon voor haar gebouwd had; daarna bouwde hij het Mello<note n="2709">Zie III 1 en VII 8 en voor het Mello noot 17.</note>.</verse>
<verse osisID="1Kgs.9.25"> En Salomon offerde driemaal 's jaars<note n="2710">Op de drie hooge feesten. Zie het uitgebreidere bericht II Par. VIII 12-16.</note> brandoffers en vredeoffers op het altaar, dat hij voor den Heer gebouwd had, en brandde reukwerk voor den Heer; en de tempel was voltooid.</verse>
<verse osisID="1Kgs.9.26"> Voorts bouwde koning Salomon eene vloot te Asiongaber, dat bij Ailath ligt, aan den oever der Roode Zee, in het land Idumea<note n="2711">Zie Num. XXXIII noot 16. Volgens II Par. VIII 17 begaf Salomon zich daarheen, om bij het uitrusten dier vloot tegenwoordig te zijn.</note>.</verse>
<verse osisID="1Kgs.9.27"> En Hiram zond voor die vloot zijne dienstknechten, scheepslieden en op zee bevarenen, bij de dienstknechten van Salomon<note n="2712">Naar II Par. VIII 18 zond Hiram ook schepen, die zich bij de vloot van Salomon voegden. Dit komt goed overeen met X 11 en 22.</note>.</verse> 
<verse osisID="1Kgs.9.28"> En zij kwamen te Ophir<note n="2713">Dit Ophir lag volgens velen in Zuid-Arabië (vgl. Gen. X 29), volgens sommigen op de oostkust van Afrika, volgens den H. Hiëronymus in Indië. Dit laatste is het meest waarschijnlijk. De Hebr. namen der koopwaren (‘olifantstanden, apen en pauwen’), die (zie X 22) uit Ophir werden aangevoerd, zijn volgens velen van sanskritischen oorsprong en bijgevolg waren de koopwaren zelf van Indische afkomst. De Septuag. noemt het, ter onderscheiding van het Gen. X 29 vermelde, ‘Soofir’, dat in de Arabische overzetting door ‘Indië’ vertaald is en in het Koptisch ‘Indië’ beteekent. Zie Job XXVIII 16, waar het ‘Ophir’ van den grondtekst ‘Indië’ heet. Vermoedelijk lag Ophir aan de monding van den Indus in Voor-Indië.</note>, en het goud, dat zij van daar haalden, vierhonderd twintig talenten, brachten zij aan koning Salomon.</verse>
</chapter>
<chapter osisID="1Kgs.10">
<title>Hoofdstuk X.</title>
<p>Het bezoek der koningin van Saba (v. 1-13). Inkomsten der kroon (v. 14, 15). Salomon's gouden schilden (v. 16, 17), troon (v. 18-20), prachtig vaatwerk (v. 21), handelsvloot (v. 22), roem (v. 23-25), strijdwagens en ruiterij (v. 26-29).</p>
<verse osisID="1Kgs.10.1"> En ook de koningin van Saba vernam de faam van Salomon in den naam des Heeren en kwam om hem met raadsels op de proef te stellen<note n="2714">Vgl. voor dit hoofdstuk II Par. IX. Saba, Hebr.: ‘Sjeba’, is de hoofdstad der Sabeërs, een stam in Gelukkig-Arabië (zie Is. LX 6); het is onderscheiden van het Is. XLIII 3 (zie de noot aldaar) en XLV 14 voorkomende Saba, Hebr.: ‘Seba’, waarschijnlijk Meroë, niet ver van Ethiopië. De faam van Salomon was in den naam des Heeren, d.i. met betrekking tot den naam of de heerlijkheid des Heeren; Salomon's roem was vooral het bouwen van Gods huis, waardoor Hij Gods heerlijkheid had bevorderd. Onder den naam van raadsels zijn raadselachtige spreuken en allerlei moeilijke vraagstukken begrepen; zie Prov. XXX 18-31. Zulk een wedstrijd in raadsels is nog bij de Oosterlingen in smaak als de toets van vernuft en schranderheid.</note>.</verse>
<verse osisID="1Kgs.10.2"> En zij kwam te Jerusalem met een groot gevolg en met rijkdommen, met kameelen, beladen met specerijen en goud, uitermate veel, en kostbare steenen; en bij koning Salomon gekomen, sprak zij tot hem al wat zij in het hart had<note n="2715">Al wat zij te voren overlegd had aan Salomon voor te stellen.</note>.</verse>
<verse osisID="1Kgs.10.3"> En Salomon verklaarde haar al de dingen, die zij had voorgesteld; niets was er, dat den koning verborgen kon zijn en waarop hij haar geen bescheid gaf</verse> 
<verse osisID="1Kgs.10.4"> Toen nu de koningin van Saba al de wijsheid van Salomon zag alsook het huis, dat hij gebouwd had<note n="2716">Het koninklijk paleis.</note>,</verse>
<verse osisID="1Kgs.10.5"> en de spijzen zijner tafel en de woningen der dienaren en de rangen der bedienden<note n="2717">Anderen vertalen het Hebr.: ‘het zitten zijner dienaren, het staan zijner bedienden’, d.i. de gansche inrichting van zijn hof met zijne hoogere en lagere beambten.</note> en hunne kleedij en de schenkers en de brandoffers, welke hij opdroeg in het huis des Heeren<note n="2718">Het Hebr. kan ook vertaald worden: ‘en den optocht, waarmede hij opging naar het huis des Heeren’, als hij nl., voorafgegaan door zijne lijfwacht en gevolgd door zijn huis, ging offeren. Misschien is de kunstig aangelegde weg bedoeld, die van het paleis naar den tempel opwaarts voerde. Het opdragen der brandoffers in het voorhof der priesters kon de heidensche koningin niet bijwonen. - Toen de koningin dit alles zag, was er geen geest meer in haar, d.w.z. zij stond verstomd en was geheel buiten zich zelve.</note>, toen was er geen geest meer in haar.</verse>
<verse osisID="1Kgs.10.6"> En zij zeide tot den koning: Waarheid is het woord, dat ik in mijn land gehoord heb</verse>
<verse osisID="1Kgs.10.7"> aangaande uwe woorden en aangaande uwe wijsheid; en ik geloofde hen niet, die het mij verhaalden, totdat ik zelve ben gekomen en met eigen oogen gezien heb en ondervonden dat de helft mij niet was medegedeeld; grooter zijn uwe wijsheid en werken dan de mare, die ik gehoord heb.</verse>
<verse osisID="1Kgs.10.8"> Gelukkig uwe mannen<note n="2719">Gr.: ‘uwe vrouwen’.</note> en gelukkig uwe dienaren, die gestadig vóór u staan en uwe wijsheid vernemen!</verse>
<verse osisID="1Kgs.10.9"> Gezegend zij de Heer, uw God, aan wien gij welbehaaglijk waart, en die u op den troon van Israël geplaatst heeft, dewijl de Heer Israël voor immer liefheeft<note n="2720">Gr.: ‘dewijl de Heer Israël liefheeft om het tot in eeuwigheid in stand te houden’. Dit komt overeen met II Par. IX 8.</note>, en die u tot koning heeft aangesteld om recht en gerechtigheid te betrachten.</verse>
<verse osisID="1Kgs.10.10"> Zij gaf dan den koning honderd twintig talenten goud en specerijen, uitermate veel, en kostbare steenen; nooit zijn er meer zoovele specerijen aangebracht als die, welke de koningin van Saba aan koning Salomon gaf<note n="2721">Deze bemerking gaf den schrijver aanleiding tot den in v. 11 en 12 volgenden tusschenzin, die met eene zelfde bemerking sluit.</note>.</verse> 
<verse osisID="1Kgs.10.11"> (Maar ook de vloot van Hiram, die goud uit Ophir aanvoerde, bracht uit Ophir thyjahout, uitermate veel, en kostbare steenen<note n="2722">De vloot van Hiram maakte met die van Salomon ééne handelsvloot uit. Zie IX noot 29. Het met thyjahout vertaalde Hebr.: ‘ʽalmoeggim’ is volgens velen het kostbare sandelhout van Indië.</note>.</verse>
<verse osisID="1Kgs.10.12"> En de koning maakte van het thyjahout leuningen<note n="2723">Zie II Par. IX noot 6.</note> voor het huis des Heeren en voor het koninklijk paleis, en citers en luiten voor de zangers; nooit is zulk thyjahout aangebracht noch gezien tot den huidigen dag.)</verse>
<verse osisID="1Kgs.10.13"> Koning Salomon daarentegen gaf aan de koningin van Saba al wat zij wilde en hem vroeg; behalve hetgeen hij uit eigen beweging haar met koninklijke mildheid had aangeboden. En zij keerde terug en ging met hare dienaren heen naar haar land.</verse>
<verse osisID="1Kgs.10.14"> Het gewicht nu van het goud, dat men telken jare aan Salomon opbracht, bedroeg zeshonderd zes en zestig talenten goud<note n="2724">Het gewicht, want het geld werd oudtijds gewogen. De gewone jaarlijksche inkomsten van de kroon bedroegen zeshonderd zes en zestig talenten goud. Hoeveel dit naar onzen standaard van munten en gewichten bedraagt, wordt zeer verschillend berekend: volgens de matigste berekening negen, volgens de hoogste ruim dertig millioen gulden. - Hieronder zijn waarschijnlijk de schattingen begrepen, die de onderworpen volken, Edom, Moab enz. moesten opbrengen. Het volgende vers geeft de buitengewone inkomsten aan.</note>;</verse>
<verse osisID="1Kgs.10.15"> behalve hetgeen de lieden opbrachten, die de tolgelden hieven<note n="2725">II Par. IX 14 vertaalt de Vulg. dezelfde Hebr. woorden door: ‘de afgezanten van de verschillende volken’; de nieuweren vertalen meestal: ‘de rondtrekkende kooplieden’ of kramers. De verder genoemde kooplieden zijn dan de groothandelaars. De door kleinhandelaars vertaalde woorden der Vulg.: ‘scruta vendentes’, eigenlijk: ‘de vodden verkoopers’, staan niet in den grondtekst noch in de Septuag. Arabië beteekent hier waarschijnlijk de aan Palestina grenzende Syrisch-Arabische woestijn. De oversten zijn vermoedelijk Salomon's stadhouders in de aan hem onderworpen niet-Israëlietische landen. Bij hunne bezoeken aan den koning brachten zij geschenken mede.</note>, benevens de kooplieden en al de kleinhandelaars, en al de koningen van Arabië en de oversten des lands.</verse>
<verse osisID="1Kgs.10.16"> Voorts maakte koning Salomon tweehonderd rondassen van allerzuiverst goud; zeshonderd sikkelen goud liet hij leggen op iedere rondas;</verse> 
<verse osisID="1Kgs.10.17"> alsmede driehonderd kleine schilden van gekeurd goud; driehonderd minen goud overtogen ieder schild; en de koning plaatste ze in het huis van het Libanonwoud<note n="2726">Rondassen (v. 16), groote ovale schilden, behoorden tot de zware en volkomen wapenrusting der zwaargewapenden, en kleine schilden (v. 17) dienden voor de lichtgewapenden van Salomon's lijfwacht (XIV 27), die deze pronkschilden bij plechtige gelegenheden droeg. Voor allerzuiverst (v. 16) en gekeurd (v. 17) goud heeft het Hebr. beide malen waarschijnlijk geplet goud. In plaats van driehonderd minen heeft de grondtekst drie minen, d.i. driehonderd sikkelen (vgl. II Par. IX 16). Zie voor het huis van het Libanonwoud VII 2.</note>.</verse>
<verse osisID="1Kgs.10.18"> Ook maakte koning Salomon een grooten elpenbeenen troon en overtoog dien met allerschitterendst goud<note n="2727">Waarschijnlijk waren alleen die deelen van den troon met (Hebr.) ‘zuiver’ goud belegd, die niet van elpenbeen waren. Deze troon was geplaatst in de troonzaal van VII 7.</note>;</verse>
<verse osisID="1Kgs.10.19"> deze nu had zes trappen, en een rond boveneind was van achteren aan den troon<note n="2728">Volgens sommigen een rond verhemelte, dat het achterste gedeelte of de zitplaats overdekte. Naar de Septuag. kan men vertalen: ‘een stierekop was van achteren aan den troon’ Volgens II Par. IX 18: ‘een gouden voetbank’. Voor armen heeft de Vulg en het Hebr. eigenlijk: ‘handen’; de armleuningen zijn bedoeld. Leeuwen als zinnebeelden der koninklijke macht.</note>, en twee armen waren vast aan de zitting van weerszijden, en twee leeuwen stonden naast de armen.</verse>
<verse osisID="1Kgs.10.20"> En twaalf kleine leeuwen stonden op de zes trappen aan weerszijden; nooit werd zoo iets gemaakt in al de koninkrijken.</verse>
<verse osisID="1Kgs.10.21"> Maar ook al de drinkvaten van koning Salomon waren van goud<note n="2729">Naar de Septuag. - waren bovendien ook ‘de waschbekkens van goud’.</note>, en al het vaatwerk van het huis van het Libanonwoud was van allerzuiverst goud; zilver was er niet, het werd in de dagen van Salomon van geene waarde geacht;</verse>
<verse osisID="1Kgs.10.22"> want de vloot des konings op zee ging met de, vloot van Hiram eens in de drie jaar naar Tharsis en bracht van daar goud en zilver en olifantstanden en apen en pauwen<note n="2730">Naar de opvatting der Vulgaat hier en II Par. IX 21 dreef Salomon's vloot handel op de Phenicische volksplanting Tharsis of Tartessus in Spanje. Zilver werd in Spanje overvloedig gevonden; goud en olifantstanden of ivoor enz. konden te Tartessus worden aangebracht door de Phenicische handelsvloot van de Afrikaansche westkust. Naar het Hebr. en de Septuag.: ‘Want de koning had Tharsisschepen op zee, met de schepen van Hiram; eens in de drie jaar kwamen de Tharsisschepen aan, beladen met goud’ enz. De schepen, die van Phenicië naar Tharsis voeren, waren groote koopvaardijschepen, zoodat Tharsisschepen zooveel is als schepen van de grootste soort. Zie XXII 49. Op zee kan de Roode en de Indische Zee beteekenen, zoodat ook hier, gelijk IX 26-28, van de vaart op Ophir gesproken wordt. Zie IX noot 30 en II Par. IX noot 11 en 12.</note>.</verse> 
<verse osisID="1Kgs.10.23"> Aldus werd koning Salomon groot boven al de koningen der aarde in rijkdom en wijsheid.</verse>
<verse osisID="1Kgs.10.24"> En de gansche aarde<note n="2731">Septuag. en II Par. IX 23: ‘alle koningen der aarde’.</note> was verlangend naar het aangezicht van Salomon, om zijne wijsheid te aanhooren, die God hem in het hart gegeven had.</verse>
<verse osisID="1Kgs.10.25"> En zij brachten ieder hem geschenken, zilveren en gouden voorwerpen, kleedingstukken en krijgswapenen, ook specerijen en paarden en muildieren, jaar op jaar.</verse>
<verse osisID="1Kgs.10.26"> Ook bracht Salomon strijdwagens en ruiterij bijeen, en hij had veertienhonderd strijdwagens en twaalf duizend ruiters; en hij legde hen in de versterkte steden en bij den koning te Jerusalem<note n="2732">Zie IV 26. Voor versterkte steden heeft het Hebr. en II Par. IX 25 ‘wagensteden’; zie IX 19.</note>.</verse>
<verse osisID="1Kgs.10.27"> En hij maakte dat te Jerusalem de overvloed van zilver zoo groot was als die van steenen; en het cederhout maakte hij menigvuldig als het hout van wilde vijgeboomen, die in de vlakte groeien.</verse>
<verse osisID="1Kgs.10.28"> En de aanvoer der paarden voor Salomon geschiedde uit Egypte en uit Coa. Want de kooplieden des konings kochten ze uit Coa en brachten ze tegen den bepaalden prijs aan<note n="2733">Coa is volgens de Assyriologen Oost-Cilicië; deze landstreek leverde, volgens Herod. III 90, nog aan de Perzen jaarlijks ‘driehonderd en zestig witte paarden’. Voor Egypte, Hebr.: ‘Mizraïm’, dat in de oudheid geen paarden uitvoerde, maar dikwerf van elders kreeg, moet men waarschijnlijk Muzr of Muzri lezen. Dit was in de hooge oudheid het zuidelijk van den Taurus tot bijna aan den Orontes zich uitstrekkende rijk van Noord-Syrië, dat o.a. ook een deel van Cilicië omvatte. Nog onder Salmanasar II wordt een klein rijk Muzri naast Coa vermeld.</note>.</verse>
<verse osisID="1Kgs.10.29"> De aanvoer nu van een wagen uit Egypte kwam te staan op zeshonderd sikkelen zilver, en die van een paard op honderd vijftig. En op deze wijze dreven al de koningen der Hetheërs en van Syrië handel in paarden<note n="2734">Septuag.: ‘en zóó (tegen dien prijs) werden er (paarden, wellicht ook wagens) uitgevoerd voor al de koningen der Hetheërs en de koningen van Syrië. Zie voor de Hetheërs Jos. I noot 2.</note>.</verse>
</chapter>
<chapter osisID="1Kgs.11">
<title>Hoofdstuk XI.</title>
<p>Salomon's treurig einde. - Door zijne talrijke vrouwen laat hij zich verleiden tot begunstiging der afgoderij (v. 1-8). In zijn toorn voorspelt God hem dat het grootste gedeelte van zijn rijk aan zijn geslacht zal ontnomen worden (v. 9-13). Onlusten in het laatste tijdperk zijner regeering verwekt door Adad en Razon (v. 14-25) en door Jeroboam (v. 26-28). Profetie betreffende dezen laatste, zijne toekomstige verheffing tot koning over de tien stammen (v. 29-39). Jeroboam vlucht naar Egypte (v. 40). Besluit van Salomon's geschiedenis (v. 41-43).</p>
<verse osisID="1Kgs.11.1"> Koning Salomon nu had vele vreemde vrouwen lief<note n="2735">Door het verzamelen eener menigte paarden (X 26, 28) en vooral door zijne verbinding met vele vrouwen overtrad Salomon het voorschrift van Deut. XVII 16, 17. Dit werd de oorzaak van zijn diepen val, te treuriger om de gevolgen, de scheuring nl. van Salomon's rijk.</note>, naast de dochter van Pharao ook Moabietische en Ammonietische, Idumeesche en Sidonische en Hetheesche;</verse>
<verse osisID="1Kgs.11.2"> uit de volken, waarvan de Heer den kinderen van Israël gezegd had: Gij zult niet tot hen gaan, en uit hen zullen er niet tot de uwen gaan; allerzekerst toch zullen zij uwe harten verleiden om hunne goden te volgen<note n="2736">Exod. XXXIV 16 en Deut. VII 3 volg. betreft dit verbod eigenlijk de dochters der zeven Chanaänietische volken, waartoe de twee in v. 1 laatstgenoemde behooren.</note>. Aan dezulken dan hechtte zich Salomon met de vurigste liefde.</verse>
<verse osisID="1Kgs.11.3"> Hij had namelijk zevenhonderd vrouwen als koninginnen en driehonderd bijvrouwen; en de vrouwen verleidden zijn hart.</verse>
<verse osisID="1Kgs.11.4"> En toen hij reeds oud was, werd zijn hart door de vrouwen bedorven, zoodat hij vreemde goden volgde; en zijn hart was niet volkomen<note n="2737">d.i. Niet onverdeeld.</note> met den Heer, zijnen God, gelijk het hart van zijnen vader David.</verse> 
<verse osisID="1Kgs.11.5"> Maar Salomon vereerde<note n="2738">Volgens den H. Augustinus (de Gen. ad litt. XI 42; de civit. Dei XIV 11) alleen uitwendig om aan zijne vrouwen te behagen.</note> Astarthe, de godin der Sidoniërs, en Moloch, den afgod der Ammonieten<note n="2739">Zie voor Astarthe Judic. II 13 en voor Moloch 1 Par. XX noot 4; vgl. Lev. XVIII noot 12.</note>.</verse>
<verse osisID="1Kgs.11.6"> Alzoo deed Salomon wat niet welbehaaglijk was in de oogen des Heeren, en hij volhardde er niet in den Heer te volgen, gelijk zijn vader David.</verse>
<verse osisID="1Kgs.11.7"> Toen bouwde Salomon eenen tempel voor Chamos, den afgod van Moab, op den berg, die tegenover Jerusalem ligt, en voor Moloch, den afgod der kinderen van Ammon<note n="2740">Voor tempel heeft het Hebr.: ‘hoogte’, d.i. een heiligdom op de hoogte, en voor afgod beide malen ‘gruwel’. Zie voor Chamos Num. XXI noot 28. Tegenover, d.i. ten oosten van, Jerusalem lag de Olijfberg, van welks drie toppen één door de Christelijke overlevering, overeenkomstig de vertaling der Vulgaat IV Reg. XXIII 13, ‘de Berg der Ergernis’ genaamd is. De Gr. vertaling voegt er bij: ‘en voor Astarthe, den gruwel der Sidoniërs’; vgl. IV Reg. XXIII 13.</note>.</verse>
<verse osisID="1Kgs.11.8"> En aldus deed hij voor al zijne vreemde vrouwen, die wierook brandden en aan hare goden offerden.</verse>
<verse osisID="1Kgs.11.9"> Daarom werd de Heer op Salomon vertoornd, omdat zijn hart afvallig was geworden van den Heer, den God van Israël, die hem ten tweeden male verschenen was<note n="2741">Zie III 5 volg. en IX 2 volg., en voor het volg. vers IX 6.</note></verse>
<verse osisID="1Kgs.11.10"> en hieromtrent geboden had, dat hij geen vreemde goden zou volgen; en hij hield niet wat de Heer hem had voorgeschreven.</verse>
<verse osisID="1Kgs.11.11"> Derhalve zeide de Heer tot Salomon<note n="2742">Waarschijnlijk bij monde van een profeet.</note>: Dewijl het alzoo met u gesteld is, en gij mijn verbond en mijne geboden, die Ik u heb voorgeschreven, niet gehouden hebt, zal Ik uw koninkrijk verdeelen en scheuren en het geven aan uwen dienaar<note n="2743">De zin is: Ik zal het koninkrijk verdeelen, zoodat uw huis het niet meer in zijn geheel bezit, en het afgescheurde deel aan uwen dienaar geven.</note>.</verse>
<verse osisID="1Kgs.11.12"> Evenwel, om wille van uwen vader David<note n="2744">d.i. Om zijne getrouwheid en om de belofte hem door Mij gedaan. Zie v. 36 en vgl. II Reg. VII 12 volg.</note>, zal Ik het niet in uwe dagen doen; uit de hand uws zoons zal Ik het scheuren;</verse>
<verse osisID="1Kgs.11.13"> en niet het gansche koninkrijk zal Ik hem afnemen, maar éénen stam zal Ik uwen zoon geven, om wille van mijnen dienstknecht David en van Jerusalem, dat Ik heb uitverkoren<note n="2745">De uitverkiezing van Jerusalem tot middelpunt van den Israëlietischen godsdienst was onafscheidbaar verbonden met de beloften aan David gedaan; vgl. v. 36.</note>.</verse>
<verse osisID="1Kgs.11.14"> De Heer verwekte dan Salomon eenen tegenstander, Adad, den Idumeër, van koninklijken bloede, die in Edom was.</verse>
<verse osisID="1Kgs.11.15"> Toen namelijk David in Idumea was<note n="2746">Gr.: ‘Edom verslagen had’. Zie II Reg. VIII 13, 14 het verhaal der overwinning van David op Edom, dat hier verder wordt aangevuld.</note>, en de krijgsoverste Joab was opgetrokken om degenen, die gesneuveld waren<note n="2747">Deze gesneuvelden waren denkelijk Israëlieten.</note>, te begraven, en deze alle mannen in Idumea had omgebracht</verse>
<verse osisID="1Kgs.11.16"> (zes maanden toch was Joab daar gebleven met gansch Israël, totdat hij alle mannen in Idumea<note n="2748">Gansch Israël beteekent het geheele Israëlietische leger, en alle mannen in Idumea zijn al de Edomietische krijgslieden, die Joab in handen vielen.</note> had omgebracht),</verse>
<verse osisID="1Kgs.11.17"> toen was Adad gevlucht, hij en met hem Idumeesche mannen uit zijns vaders dienaren, om naar Egypte te gaan; Adad nu was een jeugdige knaap.</verse>
<verse osisID="1Kgs.11.18"> En toen zij zich uit Madian hadden opgemaakt, kwamen zij in Pharan en namen uit Pharan mannen mede<note n="2749">Aan de beide zijden van den AElamietischen zeeboezem zwierven Madianietische herdersstammen. Van den genoemden zeeboezem gaat nog heden een weg door de woestijn, die voorheen Pharan werd geheeten, naar Egypte (zie Num. X noot 7). De mannen, die zij medenamen, dienden tot gidsen of tot hulptroepen.</note> en kwamen in Egypte bij Pharao, den koning van Egypte; en deze gaf hem een huis en bepaalde zijn onderhoud en wees hem land toe.</verse>
<verse osisID="1Kgs.11.19"> En Adad vond gunst in de oogen van Pharao, in hooge mate, zoodat hij hem de eigen zuster van zijne vrouw, van de koningin Taphnes, tot vrouw gaf.</verse>
<verse osisID="1Kgs.11.20"> En de zuster van Taphnes baarde hem eenen zoon, Genubath, en Taphnes voedde hem op<note n="2750">Hebr.: ‘speende hem’, eene plechtigheid, die met een feestmaal gevierd werd (Gen. XXI 8). Dit geschiedde in het huis of in het paleis van Pharao, waardoor het kind van dat oogenblik af onder de kinderen des konings werd opgenomen, om met hen te worden opgevoed.</note> in het huis van Pharao; en Genubath bleef bij Pharao wonen met diens zonen.</verse>
<verse osisID="1Kgs.11.21"> En toen Adad in Egypte gehoord had, dat David was ontslapen met zijne vaderen en dat de krijgsoverste Joab gestorven was, zeide hij tot Pharao: Laat mij gaan, opdat ik mij naar mijn land begeve.</verse>
<verse osisID="1Kgs.11.22"> En Pharao zeide tot hem: Wat ontbreekt u toch bij mij, dat gij zoekt heen te gaan naar uw land? Maar hij antwoordde: Niets; en toch bid ik u, laat mij gaan<note n="2751">Adad wilde zijn land Edom van het Israëlietische juk gaan verlossen en den troon van Edom bestijgen. Wat kwaad hij aan Salomon berokkende, zegt de Grieksche vertaling, die hier bijvoegt: ‘En Ader (Adad) keerde terug naar zijn land. Dit is het kwaad, dat Ader gedaan heeft: en hij had een afkeer van Israël, en hij werd koning in het land Edom’. De Vulgaat heeft deze woorden verkeerdelijk v. 25b. Waarschijnlijk op het einde van Salomon's regeering gelukte het aan Adad den troon van Edom te bemachtigen. Want uit v. 14 schijnt te volgen, dat God dezen tegenstander aan Salomon verwekt had om hem te straffen voor zijnen afval.</note>.</verse>
<verse osisID="1Kgs.11.23"> Ook verwekte God hem eenen tegenstander, Razon, den zoon van Eliada, die zijnen heer Adarezer, den koning van Soba, was ontvlucht<note n="2752">Zie voor Razon XV noot 17 en voor Adarezer, den koning van Soba, het aangeteekende op II Reg. VIII 3-8.</note>;</verse>
<verse osisID="1Kgs.11.24"> en hij verzamelde tegen hem mannen en werd de hoofdman van roovers, toen David hen doodde<note n="2753">Dit beteekent waarschijnlijk, dat Razon zijne mannen tegen Adarezer eerst toen verzamelde, nadat David hen, d.i. de troepen van Adarezer, verslagen en Soba onderworpen had. Vermoedelijk zijn de woorden toen David hen doodde oorspronkelijk eene randglosse, die, in de plaats van aan het einde van v. 23, hier verkeerdelijk in den tekst is opgenomen.</note>; en zij trokken naar Damascus en woonden daar, en zij stelden hem aan tot koning in Damascus<note n="2754">Dit geschiedde waarschijnlijk lang na den dood van David, tegen het einde der regeering van Salomon.</note>;</verse>
<verse osisID="1Kgs.11.25"> en hij was voor Israël een tegenstander al de dagen van Salomon; en dit is het kwaad van Adad en zijn afkeer van Israël, en hij werd koning in Syrië<note n="2755">Dit tweede halfvers moet staan achter v. 22 en in plaats van Syrië heeft het Gr. aldaar Edom. Zie noot 17.</note>.</verse> 
<verse osisID="1Kgs.11.26"> Ook Jeroboam, de zoon van Nabath, een Ephratheër, uit Sareda, een dienaar van Salomon, wiens moeder, eene weduwvrouw, Sarva was geheeten, hief zijne hand op tegen den koning.</verse>
<verse osisID="1Kgs.11.27"> En dit is de oorzaak van zijnen opstand tegen hem, dat Salomon het Mello bouwde en het ravijn der Stad van David, zijnen vader, effen maakte<note n="2756">Hebr.: ‘en de gaping sloot van de Stad van David, zijnen vader’. Welke gaping of breuk bedoeld is, blijkt niet. Volgens sommigen, eene breuk in den vestingmuur; doch wellicht beter: het ravijn, dat Sion scheidde van den berg Moria en van Ophel. Zie voor het Mello IX 15, 24.</note>.</verse>
<verse osisID="1Kgs.11.28"> Jeroboam nu was een kloek en sterk man; en toen Salomon zag, dat de jonge man van goeden aanleg en ijverig was, had hij hem aangesteld tot opzichter over de lasten van het gansche huis van Joseph<note n="2757">Het huis van Joseph beteekent eigenlijk de stammen van Ephraïm en Manasses; niet zelden echter duidt deze uitdrukking na de scheuring het geheele noordelijke rijk der tien stammen aan. Het viel aan de bevolking dezer stammen, vooral aan die van het machtige Ephraïm, hard, arbeiders te leveren (zie V 13) voor de bouwwerken van het koninklijk huis van Juda en van Jerusalem (v. 27). Van deze ontevredenheid maakte Jeroboam waarschijnlijk gebruik, om deze stammen tegen Salomon op te hitsen; vgl. XII 4, 14. Het door lasten vertaalde Hebr. woord beteekent allerlei moeielijken arbeid.</note>.</verse>
<verse osisID="1Kgs.11.29"> Het geschiedde dan te dien tijde, dat Jeroboam van Jerusalem uitging en dat de profeet Ahias, de Siloniet<note n="2758">Uit Silo in Ephraïm; hij was dus uit denzelfden stam als Jeroboam.</note>, met een nieuwen mantel gekleed, hem aantrof op den weg; zij waren nu met hun beiden alleen op het veld.</verse>
<verse osisID="1Kgs.11.30"> En Ahias greep zijnen nieuwen mantel, dien hij omhad, en scheurde dien in twaalf stukken.</verse>
<verse osisID="1Kgs.11.31"> En hij zeide tot Jeroboam: Neem voor u tien stukken; want dit zegt de Heer, de God van Israël: Zie, Ik zal het koninkrijk scheuren uit de hand van Salomon en u tien stammen geven.</verse>
<verse osisID="1Kgs.11.32"> Maar één stam zal voor hem overblijven, om wille van mijnen dienstknecht David en van Jerusalem, de stad, die Ik heb uitverkoren uit alle stammen van Israël<note n="2759">De ééne stam is Juda, waaronder de stam Simeon, door Juda ingesloten en daarin als 't ware versmolten (vgl. Gen. XLIX noot 11), alsook Benjamin voor het zuidelijke gedeelte, in en nabij Jerusalem, begrepen zijn.</note>:</verse> 
<verse osisID="1Kgs.11.33"> omdat hij Mij verlaten en Astarthe, de godin der Sidoniërs, en Chamos, den god van Moab, en Moloch, den god der kinderen van Ammon, aanbeden heeft<note n="2760">Het Hebr. heeft het meervoud: omdat zij.... hebben; zoodat deze beschuldiging niet uitsluitend Salomon betreft.</note>; en omdat hij niet gewandeld heeft op mijne wegen om te doen wat recht is in mijne oogen en mijne geboden en rechten, gelijk zijn vader David.</verse>
<verse osisID="1Kgs.11.34"> Doch niet aan zijne hand zal Ik het gansche koninkrijk ontnemen, maar tot vorst stel Ik hem aan voor al de dagen van zijn leven, om wille van mijnen dienstknecht David, dien Ik heb uitverkoren, die mijne geboden en mijne voorschriften heeft onderhouden.</verse>
<verse osisID="1Kgs.11.35"> Maar aan de hand van zijnen zoon zal Ik het koninkrijk ontnemen en u tien stammen geven;</verse>
<verse osisID="1Kgs.11.36"> aan zijnen zoon echter zal Ik één stam geven, opdat er voor mijnen dienstknecht David al de dagen eene lamp overblijve<note n="2761">M.a.w. opdat David's geslacht niet worde uitgedelgd, maar immer een nakomeling op den troon hebbe; vgl. XV 4. Zie Ps. CXXXI noot 15.</note> voor mijn aangezicht in Jerusalem, de stad, die Ik heb uitverkoren, opdat mijn naam aldaar zou zijn.</verse>
<verse osisID="1Kgs.11.37"> U echter zal Ik aannemen, en gij zult heerschen over al wat uwe ziel begeert<note n="2762">Over al de tien stammen, welke gij als koning verlangt te beheerschen.</note>, en gij zult koning zijn over Israël.</verse>
<verse osisID="1Kgs.11.38"> Indien gij dan hoort naar al wat Ik u geboden heb, en op mijne wegen wandelt en doet wat recht is in mijne oogen, door mijne geboden en mijne voorschriften te onderhouden, gelijk mijn dienstknecht David gedaan heeft, dan zal Ik met u zijn en u een duurzaam huis bouwen, gelijk Ik een huis gebouwd heb voor David, en Ik zal aan u Israël geven<note n="2763">Dewijl Jeroboam deze voorwaarden niet heeft vervuld, werd zijn huis reeds in het volgende geslacht uitgeroeid; vgl. XV 28 volg.</note>.</verse>
<verse osisID="1Kgs.11.39"> En Ik zal het zaad van David te dier oorzake vernederen, evenwel niet voor altijd<note n="2764">Te dier oorzake ziet terug op v. 33 volg. In de woorden niet voor altijd ligt de belofte van den Messias opgesloten. In en door den ‘Zoon van David’ zijn de stammen van Israël hereenigd in één rijk, de Kerk van Christus; in en door Hem is de belofte der herstelling van het Davidische koningschap over geheel Israël verwezenlijkt. Vgl. Luc. I 32.</note>.</verse> 
<verse osisID="1Kgs.11.40"> Salomon dan wilde Jeroboam dooden<note n="2765">Uit v. 26b volgt, dat Jeroboam tegen Salomon in opstand was gekomen; zie noot 23.</note>; en deze maakte zich op en vluchtte naar Egypte tot Sesac, den koning van Egypte<note n="2766">Deze koning van Egypte was derhalve met Salomon niet op goeden voet. Zie XIV 25.</note>, en hij was in Egypte tot den dood van Salomon.</verse>
<verse osisID="1Kgs.11.41"> Het overige nu der geschiedenis van Salomon en al wat hij gedaan heeft en zijne wijsheid, zie, dat alles is beschreven in het Boek der kronieken van Salomon<note n="2767">Uit dit Boek putte waarschijnlijk de schrijver. Zie de inleiding.</note>.</verse>
<verse osisID="1Kgs.11.42"> De dagen dan, die Salomon te Jerusalem over geheel Israël geregeerd heeft, zijn veertig jaren.</verse>
<verse osisID="1Kgs.11.43"> En Salomon ontsliep met zijne vaderen en werd begraven in de Stad van David, zijnen vader<note n="2768">Of Salomon zich vóór zijnen dood van ganscher harte bekeerd heeft en boetvaardig gestorven is, vermeldt de gewijde geschiedenis niet (vgl. Eccli. XLVII 14-26). Volgens sommigen is ‘de Prediker’ op hoogen leeftijd door hem opgesteld en het openlijk getuigenis zijner oprechte bekeering. Maar voor deze beweringen zijn geen bewijzen.</note>; en zijn zoon Roboam werd koning in zijne plaats.</verse>
</chapter>
<chapter osisID="1Kgs.12">
<title>Hoofdstuk XII.</title>
<p>Bij de inhuldiging van Roboam te Sichem komt Jeroboam aan het hoofd der Israëlieten verlichting van lasten vragen, als voorwaarde waarop men hem als koning wil erkennen (v. 1-4). Roboam raadpleegt eerst de grijze raadsheeren zijns vaders, dan zijne jongere raadslieden, wier dwazen raad hij volgt (v. 5-15). Afval der tien stammen van David's huis; Jeroboam wordt hun koning (v. 16-20). Roboam door den man Gods verhinderd om de afvalligen met wapengeweld te onderwerpen (v. 21-24). Regeering van Jeroboam: hij bevestigt zijne heer schappij door het versterken van steden en stelt een nieuwen eeredienst in (v. 25-33).</p>
<verse osisID="1Kgs.12.1"> Roboam nu kwam naar Sichem; daar toch was gansch Israël saamgekomen om hem koning te maken<note n="2769">Sichem was gelegen in een vruchtbaar dal tusschen de bergen Garizim en Hebal (vgl. Gen. XII 6). Waarom te dier plaatse gansch Israël, d.i. de tien stammen (v. 20, 21), was saamgekomen, om Roboam koning te maken of plechtig te huldigen (vgl I Reg. XI 15), blijkt niet met zekerheid. Waarschijnlijk werd die stad, in welks nabijheid Josue het eerst de wet afgekondigd (Jos. VIII 30-35) en bij zijne laatste afscheidsrede het gansche volk verzameld (Jos. XXIV 1 volg.) en waar Abimelech zich den titel van koning aangematigd had (Judic. IX 1), als de hoofdplaats der tien stammen aangemerkt (zie v. 25).</note>.</verse> 
<verse osisID="1Kgs.12.2"> Intusschen keerde Jeroboam, de zoon van Nabat - die toen nog in Egypte was, waarheen hij uit het aangezicht van koning Salomon was gevlucht - bij het vernemen van diens dood, terug uit Egypte<note n="2770">Naar de Septuagint, die dit bericht beter bij XI 43a inlascht, begaf Jeroboam zich uit Egypte eerst naar zijne vaderstad Sareda (zie XI 26), op het gebergte van Ephraïm Derwaarts (v. 3) zonden de vergaderde Israëlieten om Jeroboam te ontbieden; bij zijne komst nam hij waarschijnlijk de leiding dezer vergadering op zich.</note>.</verse>
<verse osisID="1Kgs.12.3"> En zij zonden en ontboden hem; zoo dan kwamen Jeroboam en de gansche volksmenigte van Israël en spraken tot Roboam, zeggende:</verse>
<verse osisID="1Kgs.12.4"> Uw vader heeft ons een zeer hard juk opgelegd<note n="2771">Zie XI noot 23. Deze klachten waren wel niet geheel zonder grond; Salomon's kostbare werken en luisterrijke hofhouding kwamen grootendeels tot last van zijne onderdanen. Maar de taal van misnoegden en oproerigen is al licht overdreven. Overigens genoot Israël en Juda onder Salomon's regeering voorspoed en vrede (zie IV 20, 25).</note>; neem gij dan een weinig af van de zeer drukkende heerschappij uws vaders en van het zeer harde juk, dat hij ons heeft opgelegd; dan zullen wij u dienen.</verse>
<verse osisID="1Kgs.12.5"> En hij zeide tot hen: Gaat henen tot over drie dagen en keert tot mij terug. En toen het volk was heengegaan,</verse>
<verse osisID="1Kgs.12.6"> ging koning Roboam te rade met de bejaarden, die voor zijn vader Salomon, toen hij nog in leven was, hadden gestaan<note n="2772">Waarschijnlijk zijn de IV 2-6 genoemde hooge staatsdienaren bedoeld.</note>, en zeide: Wat raadt gij mij te antwoorden aan dit volk?</verse>
<verse osisID="1Kgs.12.7"> En zij zeiden tot hem: Indien gij heden gehoor geeft aan dit volk en het te wille zijt en hun verzoek inwilligt en tot hen goede woorden spreekt, zullen zij voor altijd uwe dienaren zijn<note n="2773">M.a.w. indien gij u jegens hen welwillend en inschikkelijk betoont, door hun verlichting van lasten te beloven, dan zullen zij uwe gehoorzame onderdanen blijven.</note>.</verse> 
<verse osisID="1Kgs.12.8"> En hij liet den raad varen, dien de bejaarden hem gegeven hadden, en ging te rade met de jongelingen, die met hem waren opgevoed en voor hem stonden<note n="2774">Volgens XIV 21 was Roboam toen een en veertig jaren oud. Waarschijnlijk is dit eene schrijffout en moet men ‘een en twintig’ lezen. Zijne staatsdienaren toch, die met hem waren opgevoed, waren nog jongelingen of jonge mannen.</note>,</verse>
<verse osisID="1Kgs.12.9"> en zeide tot hen: Wat raadt gij mij te antwoorden aan dit volk, die tot mij gezegd hebben: Maak het juk lichter, dat uw vader ons heeft opgelegd?</verse>
<verse osisID="1Kgs.12.10"> En de jongelingen, die met hem waren opgevoed, zeiden tot hem: Zoo moet gij spreken tot dit volk, die tot u gesproken hebben, zeggende: Uw vader heeft ons een zwaar juk opgelegd, maak gij het ons lichter. Zoo moet gij tot hen spreken: Mijn kleinste vinger is dikker dan de rug mijns vaders<note n="2775">Mijne hand zal dus zooveel zwaarder u drukken dan die mijns vaders (v. 11). Deze slechte raadslieden meenden met zulk eene bedreiging het volk vrees te zullen inboezemen.</note>.</verse>
<verse osisID="1Kgs.12.11"> Nu dan, mijn vader heeft u een zwaar juk opgelegd, maar ik zal uw juk nog verzwaren; mijn vader heeft u geslagen met geesels, maar ik zal u slaan met schorpioenen<note n="2776">d.i. Met van ijzeren haken voorziene geesels. De zin is: ik zal u met nog hardere dwangmiddelen tot zwaardere dienstbaarheid verplichten.</note>.</verse>
<verse osisID="1Kgs.12.12"> Jeroboam kwam dan met het gansche volk op den derden dag bij Roboam, zooals de koning gesproken had, zeggende: Keert den derden dag tot mij terug.</verse>
<verse osisID="1Kgs.12.13">En de koning gaf het volk een hard bescheid en liet den raad varen, dien de bejaarden hem hadden gegeven.</verse>
<verse osisID="1Kgs.12.14"> En hij sprak tot hen naar den raad der jongelingen, zeggende: Mijn vader heeft u een zwaar juk opgelegd, maar ik zal uw juk nog verzwaren; mijn vader heeft u geslagen met geesels, maar ik zal u slaan met schorpioenen.</verse>
<verse osisID="1Kgs.12.15"> En de koning was het volk niet te wille; want de Heer had zich van hem afgewend<note n="2777">Hebr.: ‘want het was eene beschikking des Heeren’, zooals verder verklaard wordt.</note>, ten einde zijn woord gestand te doen, dat Hij door de bediening van Ahias, den Siloniet, tot Jeroboam, den zoon van Nabat, gesproken had.</verse>
<verse osisID="1Kgs.12.16"> Toen het volk dus zag dat de koning niet naar hen wilde luisteren, antwoordde het hem, zeggende: Wat deel hebben wij met David? of wat erfdeel met den zoon van Isaï? Ga naar uwe tenten, Israël; zie nu om naar uw eigen huis, o David. En Israël ging heen naar zijne tenten<note n="2778">Zie II Reg. XX 1. De zin is: Wat hebben wij, Israëlieten, te maken met het koninklijk huis van David, dat uit den stam Juda is en aan Juda toebehoort (zie II Reg. XIX 12-15, 40-43)? Laten wij dus alle betrekking met Juda afbreken en keeren wij terug naar onze tenten, d.i. ieder naar zijn stam en zijn erfbezit. Eene zinspeling op den tocht door de woestijn, waar elke stam zijn aangewezen plaats had in het Israëlietische kamp. Zie om naar, d.i. bestuur, uw eigen huis of uwe stamgenooten.</note>.</verse>
<verse osisID="1Kgs.12.17"> Maar over de kinderen van Israël, al wie in de steden van Juda woonden, was Roboam koning.</verse>
<verse osisID="1Kgs.12.18"> Daarop zond koning Roboam Aduram, die over de schattingen was<note n="2779">Waarschijnlijk dezelfde als ‘Adoniram’ IV 6; zie aldaar noot 9. Roboam zond hem om met de ontevreden Israëlieten zoo mogelijk eene overeenkomst te treffen.</note>; en gansch Israël steenigde hem, en hij stierf. Toen besteeg koning Roboam haastig zijnen wagen en vluchtte naar Jerusalem.</verse>
<verse osisID="1Kgs.12.19"> Zoo werd Israël van het huis van David afvallig tot op den huidigen dag<note n="2780">Deze aanteekening vond de schrijver in zijne bron, eene oorkonde uit den tijd vóór de ballingschap. Zie dezelfde formule VIII 8 en IX 21.</note>.</verse>
<verse osisID="1Kgs.12.20"> Het geschiedde nu, toen gansch Israël den terugkeer van Jeroboam vernomen had, dat zij zonden en hem ontboden in de belegde vergadering, en zij maakten hem koning over gansch Israël<note n="2781">Hoeveel tijd tusschen de eerste en deze tweede volksvergadering van Israël verliep en wat de aanleiding was tot deze tweede, wordt niet bericht. Jeroboam was teruggekeerd naar zijne vaderstad. Zij ontboden hem te Sichem en huldigden hem als koning over het Tienstammenrijk.</note>; en niemand volgde het huis van David behalve de stam Juda alleen.</verse>
<verse osisID="1Kgs.12.21"> Roboam nu kwam te Jerusalem en riep het gansche huis Juda en den stam Benjamin<note n="2782">Het zuidelijke gedeelte van dezen stam, dat aan het huis van David was getrouw gebleven. Zie XI noot 25.</note> samen, honderd tachtig duizend uitgelezen strijdbare manschappen<note n="2783">Dit getal krijgers is niet overdreven. Ten tijde van David telde de stam Juda zelfs vijfhonderd duizend strijdbare mannen (II Reg. XXIV 9).</note>, om krijg te voeren tegen het huis van Israël en het koninkrijk voor Roboam, den zoon van Salomon, te herwinnen.</verse>
<verse osisID="1Kgs.12.22"> Maar het woord des Heeren geschiedde tot Semeïas, den man Gods<note n="2784">Vgl. II Par. XII 5, 7, 15.</note>, zeggende:</verse>
<verse osisID="1Kgs.12.23"> Spreek tot Roboam, den zoon van Salomon, den koning van Juda, en tot het gansche huis van Juda en tot Benjamin en de overigen van het volk, zeggende:</verse>
<verse osisID="1Kgs.12.24"> Dit zegt de Heer: Gij zult niet optrekken en geen oorlog voeren tegen uwe broeders, de kinderen van Israël; keere een ieder terug naar zijn huis; want door Mij is dit gedaan. Zij luisterden naar het woord des Heeren en keerden terug van den weg, zooals hun de Heer geboden had.</verse>
<verse osisID="1Kgs.12.25"> Jeroboam nu bouwde Sichem op het gebergte van Ephraïm en vestigde zich daar; en van daar wegtrekkende, bouwde hij Phanuël<note n="2785">Jeroboam bouwde, d.i. versterkte, want Sichem en het Overjordaansche Phanuel bestonden reeds van overoude tijden (zie Gen. XII 6 en XXXII 30); maar de versterkingen van Sichem waren door Abimelech (Judic. IX 49), die van Phanuel door Gedeon (Judic. VIII 17) vernield. Hij richtte Sichem in tot een sterke vesting en zijne hofstad; later echter vestigde hij zich te Thersa (XIV 17). Phanuel versterkte hij, waarschijnlijk om het Overjordaansche rijksgebied tegen vijandelijke aanvallen te verdedigen.</note>.</verse>
<verse osisID="1Kgs.12.26"> En Jeroboam zeide in zijn hart: Nu zal het koninkrijk weder aan het huis van David komen,</verse>
<verse osisID="1Kgs.12.27"> indien dit volk opgaat om offers te brengen in het huis des Heeren te Jerusalem; dan zal het hart van dit volk zich weder keeren tot zijnen heer Roboam, den koning van Juda, en zullen zij mij dooden en tot hem terugkeeren<note n="2786">Immers zou de eenheid van heiligdom en eeredienst het volk gedurig aansporen om de staatkundige eenheid te herstellen. Jeroboam vergat Gods belofte van XI 38 en verwachtte meer van zijn eigen staatsbeleid.</note>.</verse>
<verse osisID="1Kgs.12.28"> En na zich te hebben beraden, vervaardigde hij twee gouden kal-</verse> 
<verse osisID="1Kgs.12.1">veren en zeide tot hen: Gaat niet langer op naar Jerusalem<note n="2787">Hebr. en Septuag.: ‘Lang genoeg zijt gij naar Jerusalem opgegaan’. Bijgevolg was onder Salomon de tempel van Jerusalem het eenige wettelijke heiligdom, dat door het geheele volk, Israël en Juda, bezocht werd.</note>; ziehier, Israël, uwe goden, die u uit het land Egypte hebben uitgevoerd<note n="2788">Dezelfde woorden als Exod. XXXII 4; zie de noten 1, 3 en 4 aldaar.</note>.</verse>
<verse osisID="1Kgs.12.29"> En hij plaatste het eene te Bethel en het andere te Dan<note n="2789">Bethel lag op de zuidelijke grens van het Tienstammenrijk en was van oudsher eene heilige plaats (zie Gen. XXVIII 10-22). Dan, in het noorden van het rijk, voorheen Laïs geheeten, bezat ten tijde der Rechteren een heiligdom (Judic. XVIII).</note>.</verse>
<verse osisID="1Kgs.12.30"> En dit woord werd tot zonde; want het volk ging om het kalf te aanbidden tot Dan toe<note n="2790">Dit woord, d.i. deze zaak, de Israëlietische kalverendienst, werd tot zonde, welke in de volgende hoofdstukken herhaaldelijk ‘de zonde van Jeroboam’ wordt geheeten. Zie hieromtrent Exod. XXXII noot 4. Het volk ging niet alleen naar het zuidelijke Bethel, maar zelfs tot het afgelegen Dan toe. Wel moesten de Israëlieten in de laatste jaren van Salomon's regeering onder godsdienstig en zedelijk opzicht diep gedaald zijn, daar het Jeroboam zoo gemakkelijk gelukte hen den tempel van Jerusalem te doen vergeten voor twee gouden kalveren!</note>.</verse>
<verse osisID="1Kgs.12.31"> Ook maakte hij hoogtentempels en stelde priesters aan uit de geringsten des volks, die niet uit de kinderen van Levi waren<note n="2791">Hoogtentempels voor den kalverendienst te Bethel en te Dan. Uit de geringsten, het Hebr. beteekent: uit alle standen des volks. Dit deed Jeroboam waarschijnlijk om het volk te behagen. De aan God getrouwe priesters en levieten weken uit naar het rijk Juda, volgens II Par. XI 13, 14.</note>.</verse>
<verse osisID="1Kgs.12.32"> En hij stelde eenen feestdag vast, in de achtste maand, op den vijftienden dag der maand, gelijk aan het feest, dat in Juda gevierd werd<note n="2792">Deze feestdag was het Loofhuttenfeest, op het einde van het oogstjaar, wanneer de inzameling der vruchten gebeurd was (Exod. XXIII 16; Lev. XXIII 34; Num. XXIX 12). Eigendunkelijk stelde Jeroboam dit feest een maand later dan in de Wet bepaald was, wellicht omdat de oogst in het meer noordelijk gelegen Tienstammenrijk ongeveer een maand later viel.</note>. En zoo deed hij te Bethel, het altaar beklimmend om te offeren aan de kalveren, die hij had vervaardigd; en hij plaatste te Bethel de priesters voor de hoogten, die hij gesticht had.</verse>
<verse osisID="1Kgs.12.33"> En hij beklom het altaar, dat hij te Bethel gebouwd had, op den vijftienden dag der achtste maand, dien hij eigendunkelijk had uitgedacht<note n="2793">Onmiddellijk vóór het Loofhuttenfeest had Salomon zijnen tempel ingewijd (VIII 2); op dit feest wijdde ook Jeroboam den tempel te Bethel in. Want waarschijnlijk doelen deze woorden daarop.</note>; en hij richtte een feest in voor de kinderen van Israël en beklom het altaar om wierook te ontsteken<note n="2794">Hebr.: ‘om (het offer) te ontsteken’. Dit deed de koning door de bediening der v. 32 en XIII 2 genoemde priesters. Beter voegt men dit tweede halfvers bij het volg. hoofdstuk. - Over de twee andere hooge feesten, het Paaschfeest en het Pinksterfeest, schijnt Jeroboam zich niet bekommerd te hebben. Uit II Par. XI 16, 17 blijkt, dat niet alleen de priesters en levieten, maar ook de aan God getrouwen uit al de stammen van Israël naar Jerusalem en den tempel opgingen en zich allengs in Juda vestigden.</note>.</verse>
</chapter>
<chapter osisID="1Kgs.13">
<title>Hoofdstuk XIII.</title>
<p>Een man Gods uit Juda, te Bethel, veroordeelt den eeredienst van Jeroboam en voorspelt de uitroeiing daarvan; Jeroboam's hand, uitgestrekt om den man Gods te grijpen, verstijft, maar wordt, op de voorbede van den profeet, genezen (v. 1-6). De man Gods weigert spijs, drank en geschenken, omdat God het hem had verboden (v. 7-10). Een oude profeet van Bethel beweegt den man Gods om, in strijd met Gods bevel, bij hem spijze te nuttigen, maar voorspelt hem de straf zijner ongehoorzaamheid (v. 11-22). De man Gods wordt onderweg door een leeuw gedood en door den ouden profeet in diens grafstede begraven (v. 23-32). Jeroboam volhardt in zijn boos opzet (v. 33, 34).</p>
<verse osisID="1Kgs.13.1"> En zie, er kwam een man Gods uit Juda, door een woord des Heeren, te Bethel, terwijl Jeroboam op het altaar stond en wierook strooide<note n="2795">De man Gods verscheen daar op eens, toen Jeroboam op het Loofhuttenfeest (XII 33) op of bij het altaar stond om, door de bediening der priesters (v. 2), wierook, Hebr.: (het offer) ‘te ontsteken’ (XII 33b). De uitdrukking door een woord des Heeren, die in het vervolg van dit hoofdstuk herhaaldelijk voorkomt, beteekent, dat de man was gezonden krachtens een bevel van God.</note>.</verse>
<verse osisID="1Kgs.13.2"> En hij riep uit tegen het altaar, door een woord des Heeren, en zeide: Altaar, altaar! dit zegt de Heer: Zie, een zoon zal den huize David's geboren worden, Josias genaamd, en hij zal op u slachtofferen de hoogtenpriesters, die thans op u wierook ontsteken, en hij zal menschenbeenderen op u verbranden<note n="2796">Zie de vervulling IV Reg. XXIII 15-20. Menschenbeenderen, het alleronreinste (zie Num. XIX 16), zal Josias op het altaar verbranden, tot ontwijding van de offerplaats en veroordeeling van den geheelen eeredienst, waartoe dat altaar behoorde. Mogelijk zijn de woorden Josias genaamd er na de vervulling bijgevoegd. Zie echter Is. XLIV 28 en XLV 1.</note>.</verse>
<verse osisID="1Kgs.13.3"> En hij gaf te dien dage een teeken, zeggende: Dit is het teeken dat de Heer gesproken heeft: Zie, het altaar zal splijten, en de asch, die er op ligt, zal er afstorten<note n="2797">De asch, Hebr. eigenlijk het gesmolten vet met asch gemengd, m.a.w. al wat er van het offer na de verbranding overbleef op het altaar.</note>.</verse>
<verse osisID="1Kgs.13.4"> En toen de koning het woord van den man Gods hoorde, dat hij tegen het altaar te Bethel had uitgeroepen, strekte hij van het altaar zijne hand uit, zeggende: Grijpt hem! En zijne hand verdorde, die hij tegen hem had uitgestrekt, en hij kon haar niet tot zich terugtrekken<note n="2798">Sommigen meenen, dat, volgens den oorspronkelijken tekst, de koning zijne hand uitstrekte niet van, maar naar het altaar, terwijl hij zeide: Grijpt het, d.i. houdt het altaar vast, opdat de voorspelling van v. 3 niet in vervulling ga. Maar zijne hand verstijfde door een zichtbare straf van God.</note>.</verse>
<verse osisID="1Kgs.13.5"> Ook het altaar spleet vaneen, en de asch stortte van het altaar af, volgens het teeken, dat de man Gods, door een woord des Heeren, voorspeld had.</verse>
<verse osisID="1Kgs.13.6"> En de koning zeide tot den man Gods: Verbid het aangezicht van den Heer, uwen God, en bid voor mij, dat mijne hand mij hersteld worde. En de man Gods verbad het aangezicht des Heeren, en de hand des konings keerde zich weder tot hem en werd gelijk zij te voren was.</verse>
<verse osisID="1Kgs.13.7"> En de koning sprak tot den man Gods: Kom met mij naar huis om te eten, en ik zal u geschenken geven<note n="2799">Daar tegen den profeet geweld niet baten kon (v. 4 volg.), poogt Jeroboam hem door verleiding te winnen, ten einde de slechte uitwerking van de profetie tegen Bethel's eeredienst bij het volk weg te nemen.</note>.</verse>
<verse osisID="1Kgs.13.8"> En de man Gods antwoordde den koning: Al geeft gij mij de helft van uw huis, ik ga niet met u en eet geen brood en drink geen water in deze plaats;</verse>
<verse osisID="1Kgs.13.9"> want alzoo is mij gelast, door een woord des Heeren, die beval: Gij zult geen brood eten noch water drinken noch langs den weg, dien gij gekomen zijt, terugkeeren<note n="2800">Om zijn afschuw voor den kalverendienst te kennen te geven, moest de profeet alle gemeenschap met de inwoners van Bethel vermijden. En om meer indruk te maken mocht hij niet langs den weg enz. terugkeeren. Even geheimzinnig als hij (v. 1) gekomen was, moest hij weder verdwijnen.</note>.</verse> 
<verse osisID="1Kgs.13.10"> Hij sloeg dan een anderen weg in en keerde niet terug langs den weg, waarlangs hij te Bethel gekomen was.</verse>
<verse osisID="1Kgs.13.11"> Nu woonde er te Bethel een oude profeet, wiens zonen tot hem kwamen en hem al de werken verhaalden, die de man Gods op dien dag te Bethel had gedaan; en de woorden, die hij tot den koning gesproken had, verhaalden zij hunnen vader<note n="2801">De oude profeet was een waar godsgezant; dit blijkt uit v. 29 en 30. De zonen verhaalden hunnen vader de woorden van v. 8 en 9; hij wist dus, dat de man Gods uit Juda te Bethel geen spijs of drank mocht gebruiken (zie v. 16 volg.).</note>.</verse>
<verse osisID="1Kgs.13.12"> En hun vader zeide tot hen: Langs welken weg is hij heengegaan? Zijne zonen wezen hem den weg, waarlangs de man Gods was heengegaan, die uit Juda gekomen was.</verse>
<verse osisID="1Kgs.13.13"> En hij zeide tot zijne zonen: Zadelt mij den ezel. En toen zij gezadeld hadden, steeg hij op</verse>
<verse osisID="1Kgs.13.14"> en ging den man Gods achterna en vond hem zitten onder den terpentijnboom en zeide tot hem: Zijt gij de man Gods, die uit Juda gekomen is? Hij antwoordde: Ik ben het.</verse>
<verse osisID="1Kgs.13.15"> En hij zeide tot hem: Kom met mij naar huis om brood te eten.</verse>
<verse osisID="1Kgs.13.16"> En hij zeide: Ik mag niet terugkeeren noch met u gaan, en ik zal geen brood eten noch water drinken in deze plaats;</verse>
<verse osisID="1Kgs.13.17"> omdat de Heer tot mij, door een woord des Heeren, gesproken heeft, zeggende: Gij zult daar geen brood eten en geen water drinken, noch terugkeeren langs den weg, dien gij gekomen zijt.</verse>
<verse osisID="1Kgs.13.18"> En hij zeide tot hem: Ook ik ben profeet, gelijk gij; en een engel heeft tot mij, door een woord des Heeren, gesproken, zeggende: Doe hem met u terugkeeren in uw huis, om brood te eten en water te drinken<note n="2802">Wat den ouden profeet bewoog om den man Gods uit Juda aldus te misleiden, is niet duidelijk. Volgens sommigen had hij belang bij den eeredienst van Bethel en wilde daarom, door het gedrag van dien profeet met zijne woorden (v. 8, 9) in tegenspraak te brengen, de profetie over het altaar van Bethel (v. 2, 3) krachteloos maken.</note>. Hij bedroog hem</verse> 
<verse osisID="1Kgs.13.19"> en deed hem met zich terugkeeren; hij at dan brood in zijn huis en dronk water<note n="2803">De man Gods uit Juda, die de valschheid der voorgewende godspraak had kunnen en moeten erkennen, liet zich in den strik vangen en overtrad het stellige gebod des Heeren.</note>.</verse>
<verse osisID="1Kgs.13.20"> En terwijl zij aan tafel zaten, geschiedde het woord des Heeren tot den profeet, die hem had doen terugkeeren<note n="2804">Tot eigen beschaming en straf moet hij den door hem verleide Gods oordeel aankondigen.</note>.</verse>
<verse osisID="1Kgs.13.21"> En hij riep tot den man Gods, die uit Juda gekomen was, zeggende: Dit zegt de Heer: Dewijl gij niet gehoorzaam geweest zijt aan den mond des Heeren en het voorschrift, dat de Heer, uw God, u geboden heeft, niet hebt onderhouden</verse>
<verse osisID="1Kgs.13.22"> en teruggekeerd zijt en brood hebt gegeten en water gedronken in deze plaats, waar Hij u geboden had geen brood te eten noch water te drinken, zal uw lijk niet gedragen worden in het graf uwer vaderen<note n="2805">In deze voorspelling lag opgesloten, dat hij niet in zijn land en zijne woonplaats zou wederkeeren. Overigens in den vreemde, ver van de zijnen begraven worden, gold voor eene zware straf. Wat een prijs men stelde op eene plaats in het familiegraf, blijkt uit het voorbeeld van Jacob, Gen. XLVII 29-31.</note>.</verse>
<verse osisID="1Kgs.13.23"> En toen hij gegeten en gedronken had, zadelde de ander zijnen ezel voor den profeet, dien hij had doen terugkeeren.</verse>
<verse osisID="1Kgs.13.24"> En toen hij was heengegaan, trof hem op den weg een leeuw en doodde hem; en zijn lijk lag neergeworpen op den weg; en de ezel stond er naast, ook de leeuw stond naast het lijk<note n="2806">De leeuw verzaakte zijne natuur; een bewijs dat de dood van den man Gods niet een gewoon onheil, maar eene goddelijke straf was; zie v. 26. Door dit wonder wilde God tevens getuigen dat het woord tegen het altaar en den eeredienst van Bethel, ondanks de ontrouw van zijn gezant, inderdaad door en namens Hem gesproken was.</note>.</verse>
<verse osisID="1Kgs.13.25">En zie, voorbijgangers zagen het lijk, op den weg neergeworpen, en den leeuw staande naast het lijk. En zij kwamen en verhaalden het in de stad, waar die oude profeet woonde.</verse> 
<verse osisID="1Kgs.13.26"> En toen die profeet, die hem van den weg had doen terugkeeren, het hoorde, zeide hij: Het is de man Gods, die ongehoorzaam geweest is aan den mond des Heeren, en de Heer heeft hem aan den leeuw prijsgegeven, en die heeft hem verscheurd en gedood, naar het woord des Heeren, dat Hij tot hem gesproken had.</verse>
<verse osisID="1Kgs.13.27"> En hij zeide tot zijne zonen: Zadelt mij den ezel. En toen zij gezadeld hadden,</verse>
<verse osisID="1Kgs.13.28"> en hij was heengegaan, vond hij zijn lijk, op den weg neergeworpen, en den ezel en den leeuw staande naast het lijk: de leeuw had niets gegeten van het lijk en ook den ezel niet gedeerd.</verse>
<verse osisID="1Kgs.13.29"> De profeet nam dan het lijk van den man Gods en legde het op den ezel, en hij keerde terug en bracht het in de stad van den ouden profeet, om rouw over hem te bedrijven.</verse>
<verse osisID="1Kgs.13.30"> En hij legde zijn lijk in zijne eigen grafstede; en men bedreef rouw over hem: Ach, ach, mijn broeder<note n="2807">Het gebruikelijke klaaglied. Zie Jer. XXII noot 16.</note>!</verse>
<verse osisID="1Kgs.13.31"> En nadat men rouw over hem bedreven had, zeide hij tot zijne zonen: Wanneer ik zal gestorven zijn, begraaft mij dan in het graf, waarin de man Gods begraven is; legt mijn gebeente naast zijn gebeente<note n="2808">Opdat later zijn gebeente, als liggend naast het gebeente van den man Gods, zou gespaard blijven van de oneer, waarvan in v. 2 sprake was. Zie de vervulling IV Reg. XXIII 17 volg.</note>.</verse>
<verse osisID="1Kgs.13.32"> Want voorzeker zal het woord geschieden, dat hij, door een woord des Heeren, voorspeld heeft tegen het altaar, dat te Bethel is, en tegen al de hoogtentempels, die in de steden van Samaria zijn<note n="2809">Samaria beteekent het Tienstammenrijk. De stad, waaraan de benaming van het Rijk ontleend is, bestond ten tijde van Jeroboam nog niet (zie XVI 24); maar de schrijver kon tot meerdere duidelijkheid de door den profeet gebezigde benaming in de toen gebruikelijke veranderen.</note>.</verse>
<verse osisID="1Kgs.13.33"> Na deze woorden<note n="2810">d.i. Na deze gebeurtenissen, waardoor God zoo duidelijk den eeredienst van Bethel had veroordeeld.</note> keerde Jeroboam niet terug van zijn aller- boosten weg, maar stelde integendeel uit de geringsten des volks<note n="2811">Zie XII noot 23.</note> hoogtenpriesters aan; al wie zulks wilde, vulde zijne hand en werd hoogtenpriester<note n="2812">M.a.w. werd gewijd tot priester om in de hoogtentempels te offeren. Zie Exod. XXVIII noot 29.</note>.</verse>
<verse osisID="1Kgs.13.34"> En daardoor heeft het huis van Jeroboam gezondigd, en daarom werd het uitgeroeid en verdelgd van den aardbodem.</verse>
</chapter>
<chapter osisID="1Kgs.14">
<title>Hoofdstuk XIV.</title>
<p>Jeroboam zendt zijne vrouw, verkleed, naar den profeet Ahias om hem te raadplegen over de ziekte zijns zoons; de profeet wordt door God voorgelicht aangaande hare komst en voorspelt haar den dood van haar kind, den ondergang van Jeroboam's huis en de verstrooiing van Israël (v. 1-16); het kind sterft en wordt begraven (v. 17, 18). Besluit van Jeroboam's geschiedenis, die door zijn zoon Nadab wordt opgevolgd (v. 19, 20). Roboam's goddeloos bestuur en volk (v. 21-24), gestraft door den inval der Egyptenaren (v. 25-28). Besluit van zijne geschiedenis; zijn zoon Abiam volgt hem op (v. 29-31).</p>
<verse osisID="1Kgs.14.1"> Te dien tijde werd Abia, de zoon van Jeroboam, ziek<note n="2813">Waarschijnlijk om Jeroboam te straffen, dewijl hij naar het woord van den man Gods uit Juda niet geluisterd had (XIII 33). De uitdrukking te dien tijde dient meer om dit verhaal aan het voorafgaande vast te knoopen dan om eenigen tijd te bepalen.</note>.</verse>
<verse osisID="1Kgs.14.2"> En Jeroboam zeide tot zijne vrouw: Maak u op en verkleed u, zoodat men niet weet dat gij de vrouw van Jeroboam zijt; en begeef u naar Silo, alwaar de profeet Ahias woont, hij, die mij gezegd heeft dat ik koning zou worden over dit volk<note n="2814">In zijnen nood herinnert zich Jeroboam den profeet uit Silo, die hem XI 29-39 het koningschap over Juda voorspeld had. Daar hij echter diens vermaningen (XI 38) niet had opgevolgd, durft hij zelf niet tot hem gaan en moet de koningin zich verkleeden. Wellicht vreesde hij dat Ahias zich anders met hem, den afvalligen vorst, niet zou inlaten.</note>.</verse>
<verse osisID="1Kgs.14.3"> Neem ook in uwe hand tien brooden en gebak en een pot honing<note n="2815">Het middelmatige en volstrekt niet vorstelijke geschenk heeft eveneens ten doel om de geefster voor eene gewone vrouw uit het volk te doen doorgaan.</note>, en ga tot hem; hij toch zal u doen weten wat dezen knaap overkomen zal.</verse>
<verse osisID="1Kgs.14.4"> De vrouw van Jeroboam deed gelijk hij gezegd had; en zich opmakende begaf zij zich naar Silo en kwam in het huis van Ahias; deze nu kon niet zien, omdat zijne oogen van ouderdom waren verduisterd.</verse>
<verse osisID="1Kgs.14.5"> Maar de Heer zeide tot Ahias: Zie, de vrouw van Jeroboam treedt binnen om u te raadplegen over haren zoon, die ziek is; zóó en zóó zult gij tot haar spreken. Toen zij nu binnentrad en ontveinsde te zijn die zij was,</verse>
<verse osisID="1Kgs.14.6"> hoorde Ahias het geluid harer voetstappen, toen zij de deur inkwam, en zeide hij: Kom binnen, vrouw van Jeroboam; waarom veinst gij iemand anders te zijn? Ik nu ben tot u gezonden met eene harde tijding.</verse>
<verse osisID="1Kgs.14.7"> Ga en zeg aan Jeroboam: Dit zegt de Heer, de God van Israël: Dewijl Ik u uit het midden des volks verhoogd en u tot vorst over mijn volk Israël aangesteld</verse>
<verse osisID="1Kgs.14.8"> en het koninkrijk van David's huis gescheurd en het u gegeven heb, en gij niet geweest zijt als mijn dienstknecht David, die mijne geboden onderhouden en Mij van ganscher harte gevolgd heeft, door te doen wat welgevallig was in mijn oog;</verse>
<verse osisID="1Kgs.14.9"> maar gij kwaad hebt bedreven meer dan allen, die vóór u geweest zijn<note n="2816">Meer dan al uwe voorgangers, die als rechters of koningen Israël of een deel daarvan bestuurd hebben. Niemand vóór hem had den wettelijken eeredienst van Jehova afgeschaft en een anderen, eigendunkelijken van staatswege in de plaats gesteld.</note>, en u vreemde en gegoten goden vervaardigd hebt<note n="2817">De gouden kalveren - want van andere godenbeelden is tot dusver geen sprake geweest - heeten hier vreemde en gegoten goden. Bijgevolg werd niet, gelijk sommigen meenen, Jehova onder die beelden vereerd. Dit volgt ook uit de laatste woorden van dit vers, volgens welke die eeredienst een afval en eene verzaking van den waren God was.</note> om Mij tot gramschap te tarten, Mij echter achter uwen rug geworpen hebt;</verse>
<verse osisID="1Kgs.14.10"> daarom, zie, zal Ik onheilen brengen over het huis van Jeroboam, en zal Ik van Jeroboam ombrengen al wie aan den muur watert<note n="2818">d.i. Al wat mannelijk is. Zie I Reg. XXV 22.</note>, zoowel den beslotene als den geringste in Israël<note n="2819">Hebr.: ‘den beslotene en den verlatene’, of gelijk anderen vertalen: ‘den teruggehoudene en den losgelatene’. Zie Deut. XXXII noot 33. Onder de verschillende verklaringen verkiezen de nieuweren: den onmondige en den mondige. In elk geval beteekent de uitdrukking hier: al de leden van het huis of van de familie van Jeroboam.</note>; en Ik zal de overblijfselen van het huis van Jeroboam wegvagen, gelijk men het vuilnis pleegt weg te vagen tot reinigens toe.</verse>
<verse osisID="1Kgs.14.11"> Wie van Jeroboam sterven in de stad, die zullen de honden verslinden; wie echter sterven op het land, die zullen de vogels des hemels verslinden<note n="2820">Het gemis eener begrafenis werd een allerschandelijkste straf en allerergste ramp gerekend; vgl. Deut. XXVIII 26. De onbegraven lijken werden de prooi der, vooral in het Oosten, in dorpen en steden onbeheerd rondloopende honden en der roofvogels, gieren enz.</note>; want de Heer heeft gesproken.</verse>
<verse osisID="1Kgs.14.12"> Gij echter, maak u op en ga heen naar uw huis; en op het oogenblik, dat uw voeten de stad binnentreden, zal de knaap sterven.</verse>
<verse osisID="1Kgs.14.13"> En gansch Israël zal over hem rouw bedrijven en hem begraven; hij toch alleen van Jeroboam zal in een graf gedragen worden, dewijl aangaande hem een goed woord vanwege den Heer, den God van Israël, gevonden is<note n="2821">Het Hebr. beteekent: dewijl in hem (in den knaap) iets goeds voor den Heer, den God van Israël, gevonden is. Dit ziet waarschijnlijk op den goeden aanleg van den knaap voor deugd en godsdienstigheid.</note>, in het huis van Jeroboam.</verse>
<verse osisID="1Kgs.14.14"> De Heer nu heeft zich een koning over Israël aangesteld, die het huis van Jeroboam zal slaan te dien dage en te dien tijde<note n="2822">Het verleden heeft aangesteld ziet op het goddelijk raadsbesluit dienaangaande. Zie de vervulling XV 28 volg. De twee volgende verzen betreffen den ondergang van het Tienstammenrijk.</note>.</verse>
<verse osisID="1Kgs.14.15"> En de Heere God zal Israël slaan, gelijk het riet in het water pleegt gezwiept te worden<note n="2823">Een beeld van de beroeringen en staatsomwentelingen in het rijk Israël.</note>; en Hij zal Israël uit dit goede land, dat Hij hunnen vaderen gegeven heeft, uitroeien en hen naar de overzijde der rivier<note n="2824">Den Euphraat.</note> verstrooien; dewijl zij zich bosschen<note n="2825">Het met lucus, bosschen, vertaalde ‘asjerim’ beteekent de aan de godin Asjera (Astarte) toegewijde boomstammen of houten zuilen, die de Israëlieten (zij), onder Jeroboam en later, oprichtten en vereerden.</note> hebben gemaakt om den Heer te tergen.</verse> 
<verse osisID="1Kgs.14.16"> Zoo zal de Heer Israël prijsgeven om de zonden van Jeroboam, die gezondigd heeft en Israël heeft doen zondigen.</verse>
<verse osisID="1Kgs.14.17"> De vrouw van Jeroboam maakte zich dan op en ging heen en kwam te Thersa<note n="2826">Thersa, ten noordoosten van Sichem, was toen de hofstad van Jeroboam; zie XII 25.</note>; en toen zij over den drempel van het huis trad, stierf de knaap,</verse>
<verse osisID="1Kgs.14.18"> en men begroef hem. En gansch Israël bedreef rouw over hem overeenkomstig het woord des Heeren, dat Hij door de bediening van zijnen dienstknecht, den profeet Ahias, gesproken had.</verse>
<verse osisID="1Kgs.14.19"> Het overige nu der geschiedenis van Jeroboam, hoe hij oorlog gevoerd en hoe hij geregeerd heeft, zie, het is beschreven in het Boek der kronieken van Israël's koningen<note n="2827">Dit is de bron, waaruit de schrijver geput heeft voor de geschiedenis der koningen van Israël. Zie hieromtrent de inleiding. Over Jeroboam's oorlogen is v. 30 en XV 6 sprake.</note>.</verse>
<verse osisID="1Kgs.14.20"> De dagen nu, die Jeroboam geregeerd heeft, zijn twee en twintig jaar; en hij ontsliep met zijne vaderen<note n="2828">Volgens II Par. XIII 20 sloeg hem de Heer met een plotselingen dood of met eene doodelijke ziekte, waaraan hij stierf.</note>; en zijn zoon Nadab werd koning in zijne plaats.</verse>
<verse osisID="1Kgs.14.21"> Intusschen was Roboam, de zoon van Salomon, koning over Juda. Een en veertig jaar<note n="2829">Waarschijnlijk moet men hier een en twintig jaar lezen; zie XII noot 6.</note> was Roboam oud, toen hij begon te regeeren; zeventien jaar heeft hij geregeerd in Jerusalem, de stad, die de Heer had uitverkoren uit al de stammen van Israël om aldaar zijnen naam te stellen. En zijne moeder heette Naäma, de Ammanietische<note n="2830">Hebr.: ‘de Ammonietische’.</note>.</verse>
<verse osisID="1Kgs.14.22"> En Juda deed wat kwaad was in de oogen des Heeren; en zij tartten Hem, meer dan door alles wat hunne vaderen gedaan hadden, door hunne zonden, die zij bedreven<note n="2831">De regeering van Roboam wordt een weinig uitvoeriger beschreven II Par. XI en XII. In de drie eerste jaren zijner regeering wandelde hij op de wegen van David en Salomon (II Par. XI 17) en wijdde zijne zorg aan de versterking van zijn rijk door vele steden met muren en vestingwerken te omringen en zich daardoor in staat van tegenweer te stellen tegen Israël en Jeroboam's bondgenoot Egypte (II Par. XI 6-12). Doch macht en welvaart brachten hem en zijn volk na drie jaar tot afval (II Par. XI 17 en XII 1). Op zijn voorbeeld week het volk af en deed kwaad enz. Zij tartten Hem, Hebr.: ‘maakten zijne ijverzucht gaande’ (zie Exod. XX noot 7).</note>.</verse> 
<verse osisID="1Kgs.14.23"> Ook zij toch richtten zich altaren op en beelden en bosschen<note n="2832">Hebr.: ‘Ook zij richtten zich (“bamooth”) hoogten op en (“matsebooth”) gewijde steenen en (“asjerim”) gewijde boomstammen’. Zie noot 13 en Exod. XXXIV noot 1.</note> op elken hoogen heuvel en onder elken loofrijken boom;</verse>
<verse osisID="1Kgs.14.24"> zelfs waren er verwijfden<note n="2833">Hebr.: ‘kadeesj’, wat beteekent: aan den onkuischen eeredienst van afgoden toegewijd; vgl. Deut. XXIII noot 10.</note> in het land, en zij deden al de gruwelen der volken, die de Heer voor het aangezicht der kinderen van Israël had verdelgd.</verse>
<verse osisID="1Kgs.14.25"> Maar in het vijfde jaar der regeering van Roboam trok Sesac, de koning van Egypte, tegen Jerusalem op<note n="2834">Sesac, Hebr. ‘Sjisjak’, is de eerste Pharao, die in de H. Schrift bij zijn naam genoemd wordt (zie XI 40). De Egyptische naam van dezen koning, den eersten der XXIIe dynastie, is Sjosjenk of Sjesjenk. In een groot relief op den zuidelijken muur van den tempel te Karnak is deze veldtocht tegen Juda vereeuwigd. De beschrijving daarvan II Par. XII 2-12 is een weinig uitvoeriger dan hier. Uitdrukkelijk zegt daar (v. 5) de profeet Semeias, wat ook hier het zinverband te kennen geeft, dat nl. de inval van Sesac eene straf was voor Juda's afval van God.</note>,</verse>
<verse osisID="1Kgs.14.26"> en hij nam de schatten van het huis des Heeren en de schatten des konings<note n="2835">De Sept. voegt er bij: ‘benevens de gouden beukelaars, die David uit de hand der dienaars van Adrazaär (Adarezer), den koning van Soeba, genomen en die hij naar Jerusalem gebracht had, dat alles nam hij mede’. Zie II Reg. VIII 7.</note> en plunderde alles, ook de gouden schilden, die Salomon vervaardigd had;</verse>
<verse osisID="1Kgs.14.27"> en in de plaats van deze vervaardigde koning Roboam koperen schilden en gaf ze in handen van de oversten der schilddragers en van hen, die de wacht hielden aan den ingang van het huis des konings<note n="2836">Voor schilddragers heeft het Hebr. eigenlijk ‘loopers’; en van hen, d.i. te weten van hen, die de wacht hielden enz.; daarbij begeleidden zij den koning (v. 28), zoo dikwerf hij in plechtigen optocht naar den tempel ging. Zij behoorden dus tot de koninklijke lijfwacht.</note>.</verse>
<verse osisID="1Kgs.14.28"> En wanneer de koning zich naar het huis des Heeren begaf, droegen ze degenen, wier ambt het was vóór te gaan; en daarna brachten zij ze terug naar het tuighuis der schilddragers<note n="2837">Hebr.: ‘naar de wachtkamer der loopers’. De koperen schilden werden dus niet in het huis van het Libanonwoud bewaard, zooals de gouden, X 17.</note>.</verse>
<verse osisID="1Kgs.14.29"> Het overige nu der geschiedenis van Roboam en al wat hij heeft gedaan, zie, het is beschreven in het Boek der kronieken van Juda's koningen<note n="2838">Eene dergelijke geschiedbron als voor Israël had de schrijver ook voor de geschiedenis van Juda; zie v. 19.</note>.</verse>
<verse osisID="1Kgs.14.30"> En er is oorlog geweest tusschen Roboam en Jeroboam, al de dagen<note n="2839">Dit moet meer van vijandelijke gezindheid dan van eigenlijk gezegden oorlog verstaan worden. Zie II Par. XII noot 16.</note>.</verse>
<verse osisID="1Kgs.14.31"> En Roboam ontsliep met zijne vaderen en werd bij hen begraven in de Stad van David; zijne moeder nu heette Naäma, de Ammanietische<note n="2840">Eene herhaling uit v. 21, welke in de Grieksche en de Syrische vertaling ontbreekt.</note>; en zijn zoon Abiam werd koning in zijne plaats<note n="2841">II Par. XII 16 en verder heet deze koning ‘Abia’.</note>.</verse>
</chapter>
<chapter osisID="1Kgs.15">
<title>Hoofdstuk XV.</title>
<p>Het rijk van Juda: regeering van den goddeloozen Abiam (v, 1-8), van den godvreezenden Asa, die de afgoderij uitroeit en den waren eeredienst bevordert (v. 9-15); in oorlog gewikkeld met Baäsa, den koning van Israël, roept hij Syrië te hulp (v. 16-22); besluit zijner geschiedenis (v. 23-24). - Het rijk van Israël: korte regeering van Nadab (v. 25, 26); hij wordt vermoord door Baäsa, die het gansche huis van Jeroboam uitroeit (v. 27-31) Aanvang der regeering van Baäsa (v 32-34).</p>
<verse osisID="1Kgs.15.1"> In het achttiende jaar dan der regeering van Jeroboam, den zoon van Nabat, werd Abiam koning over Juda<note n="2842">Zie voor de regeering van Abiam II Par. XIII.</note>.</verse>
<verse osisID="1Kgs.15.2"> Drie jaar regeerde hij te Jerusalem; zijne moeder heette Maächa, de dochter van Abessalom<note n="2843">Abessalom is waarschijnlijk dezelfde als ‘Absalom’, de zoon van Salomon. Maächa was waarschijnlijk Absalom's kleindochter; zie II Par. XI noot 11 en XIII noot 2.</note>.</verse>
<verse osisID="1Kgs.15.3"> En hij wandelde in al de zonden zijns vaders, die deze vóór hem gedaan had; en zijn hart was niet volkomen met den Heer, zijnen God, gelijk het hart van zijn vader David<note n="2844">Zie XI noot 3. Abiam volgde zijn vader in het plegen van afgoderij, welke hij met den dienst van Jehova (v. 15) vereenigde of althans niet verhinderde (zie v. 13). Omdat ook deze koning, gelijk Salomon en Roboam, schuldig was aan schennis van het verbond met God, welks eerste gebod en grondwet was den éénen waren God te aanbidden, had hij verdiend den troon en het rijk voor zich en zijn geslacht te verliezen. Maar God spaarde hem om wille van David enz. (v. 4 en 5). Zie XI 11-13.</note>.</verse>
<verse osisID="1Kgs.15.4"> Maar om wille van David gaf de Heer, zijn God, hem eene lamp te Jerusalem<note n="2845">Zie XI noot 27.</note>, doordat Hij zijnen zoon na hem verwekte en Jerusalem in stand hield;</verse>
<verse osisID="1Kgs.15.5"> dewijl David gedaan had wat recht was in de oogen des Heeren en niet was afgeweken van al wat Hij hem geboden had, al de dagen zijns levens, behalve in de zaak met Urias, den Hetheër<note n="2846">Zie II Reg. XI en XII. Deze laatste woorden behalve enz. ontbreken in de Septuag.; eveneens ontbreekt daar het volg. vers, eene herhaling van XIV 30, dat hier misplaatst is.</note>.</verse>
<verse osisID="1Kgs.15.6"> Evenwel is er oorlog geweest tusschen Roboam en Jeroboam, al den tijd zijns levens.</verse>
<verse osisID="1Kgs.15.7"> Het overige nu der geschiedenis van Abiam en al wat hij gedaan heeft, is dit niet beschreven in het Boek der kronieken van Juda's koningen<note n="2847">II Par. XIII 22 wordt als geschiedbron het Boek van den profeet Addo vermeld. Zie de inleiding.</note>? Ook is er oorlog geweest tusschen Abiam en tusschen Jeroboam<note n="2848">Deze oorlog en de zegepraal van Abiam op Jeroboam zijn beschreven II Par. XIII 3-20, zie aldaar noot 1.</note>.</verse>
<verse osisID="1Kgs.15.8"> En Abiam ontsliep met zijne vaderen, en men begroef hem in de Stad van David; en zijn zoon Asa werd koning in zijne plaats.</verse>
<verse osisID="1Kgs.15.9"> In het twintigste jaar dan van Jeroboam, den koning van Israël, regeerde Asa als koning van Juda,</verse>
<verse osisID="1Kgs.15.10"> en een en veertig jaar regeerde hij te Jerusalem<note n="2849">Zie voor de regeering van Asa II Par. XIV-XVI.</note>. Zijne moeder heette Maächa, de dochter van Abessalom<note n="2850">Indien Asa de zoon van Abiam is (v. 8), en niet zijn broeder, dan moet Maächa zijne grootmoeder zijn; zie v. 2. In de Septuag. heet zijne moeder, hier en v. 13, ‘Ana, de dochter van Abessalom’.</note>.</verse>
<verse osisID="1Kgs.15.11"> En Asa deed wat recht was in het oog des Heeren, gelijk zijn vader David;</verse>
<verse osisID="1Kgs.15.12"> en hij deed de verwijfden<note n="2851">Zie XIV noot 21.</note> weg uit het land en reinigde het van al de smetten der afgoden, die zijne vaderen gemaakt hadden.</verse>
<verse osisID="1Kgs.15.13"> Bovendien zette hij ook zijne moeder Maächa af, dat zij geen vorstin meer was over den dienst van Priapus en in zijn bosch, dat zij toegewijd had; en hij vernielde zijne grot en verbrijzelde het allerschandelijkste beeld en verbrandde het bij de beek Cedron<note n="2852">Naar het Hebr. zette hij zijne moeder (zie noot 9) af als ‘gebiedster’; zoo heette de koningin of (hier) de koninginmoeder, die den hoogsten rang na den koning bekleedde (zie Jer. XIII noot 11). De reden van die afzetting is naar het Hebr.: ‘omdat zij iets afschuwelijks ‘tot (of “voor”) asjera had gemaakt’. Wat dit was, is onzeker. De vertaling den dienst van Priapus doet denken aan een onkiesch zinnebeeld der godheid als natuurkracht. In plaats van en hij vernielde zijne grot enz. zegt het Hebr., dat Asa dit afschuwelijk voorwerp omhieuw; het was dus waarschijnlijk een paal bij wijze van een phallos of iets dergelijks, terwijl de asjera anders een gewone paal of boomstam was. Zie XIV noot 14 en voor de beek Cedron II noot 31.</note>;</verse>
<verse osisID="1Kgs.15.14"> maar de hoogten schafte hij niet af<note n="2853">De hoogten zijn de aldaar opgerichte heiligdommen, waar in strijd met de Wet in het openbaar aan Jehova geofferd werd. Zie III noot 3. Het Hebr. kan men vertalen: ‘de hoogten verdwenen niet’, wat dan, in verband met hetgeen hier volgt (het hart van Asa was volkomen of onverdeeld met den Heer), te kennen geeft, dat Asa, ondanks zijnen ijver voor den wettigen eeredienst, er niet in slaagde, de hoogten geheel en al te doen verdwijnen.</note>. Nochtans was het hart van Asa volkomen met den Heer, al zijne dagen;</verse>
<verse osisID="1Kgs.15.15"> ook bracht hij wat zijn vader geheiligd en hij toegewijd had, in het huis des Heeren, zilver en goud en voorwerpen<note n="2854">Wat zijn vader geheiligd had, beteekent waarschijnlijk den buit door Abiam op Jeroboam behaald (II Par. XIII), wat hij zelf toegewijd had, den buit door hem behaald op Zara van Ethiopië (II Par. XIV 9-15). Zoo werd de schade, door Sesac in den tempel aangericht (XIV 26), eenigermate hersteld.</note>.</verse>
<verse osisID="1Kgs.15.16"> En er was oorlog tusschen Asa en Baäsa, den koning van Israël, al hunne dagen<note n="2855">Ook hier gelijk XIV 30 beteekent oorlog niet meer dan eene vijandelijke stemming of een gespannen toestand, waarbij het soms tot schermutselingen kwam. Dit volgt uit II Par. XIV 1 met noot 2 en XV 19 met noot 13. Zulk een gespannen toestand of gewapenden vrede veronderstelt het volg. vers.</note>.</verse>
<verse osisID="1Kgs.15.17"> Baäsa, de koning van Israël, trok namelijk tegen Juda op en bouwde Rama, opdat niemand van den kant van Asa, den koning van Juda, zou kunnen uitgaan of ingaan<note n="2856">Baäsa bouwde, d.i. versterkte, Rama, eene stad twee uren ten noorden van Jerusalem, op den weg naar Bethel. Hij had derhalve de door Abiam op Jeroboam veroverde steden (II Par. XIII 19) herwonnen. De bedoeling van Baäsa met de versterking van Rama is niet duidelijk. Waarschijnlijk moest deze vesting dienen als bolwerk tegen het sterke Jerusalem, dat daardoor aan de noordzijde werd afgesloten.</note>.</verse>
<verse osisID="1Kgs.15.18"> Toen nam Asa al het zilver en goud, dat in de schatkamers van het huis des Heeren en in de schatkamers van het huis des konings overgebleven was<note n="2857">Overgebleven na den strooptocht van Sesac (XIV 26), welke schade door Asa (v. 15) slechts eenigermate was hersteld. Septuag.: ‘zich bevond’.</note>, en gaf dit in de handen zijner dienaren; en hij zond hen naar Benadad, den zoon van Tabremon, den zoon van Hezion, den koning van Syrië, die te Damascus woonde<note n="2858">De naam van Benadad luidde oorspronkelijk waarschijnlijk ‘Birhidri’, d.w.z. Bir is mijn sieraad; Bir is een der namen van den god Rammon of Rimmon. De naam van Benadad's grootvader Hezion luidt naar de Septuag. ‘Azin’ of, naar een betere lezing, ‘Hazaël’; hij is vermoedelijk dezelfde als Razon van XI 23. Een andere Benadad was de tijdgenoot van Achab (zie XX 34) en nog een derde de tijdgenoot van Joas, den zoon van Joachaz (IV Reg. XIII 24). - Omdat Asa, in plaats van op God te vertrouwen, zijne toevlucht nam tot Benadad, werd hij door den profeet Hanani berispt (zie II Par. XVI 7-10).</note>, zeggende:</verse>
<verse osisID="1Kgs.15.19"> Er is een verbond tusschen mij en u, en tusschen mijn vader en uw vader; daarom zend ik u geschenken, zilver en goud, en ik bid u, dat gij komt en het verbond verbreekt, hetwelk gij met Baäsa, den koning van Israël, hebt, opdat hij van mij aftrekke.</verse>
<verse osisID="1Kgs.15.20"> Benadad was koning Asa te wille en zond zijne legeroversten naar de steden van Israël, en zij tuchtigden Ahion en Dan en Abeldomus Maächa en geheel Cenneroth<note n="2859">Ahion, eene stad in het noorden des lands, westelijk van Damascus; vgl. IV Reg. XV 29. Dan, zie Gen. XIV noot 7. Abeldomus enz., Hebr.: ‘Abel-beth-Maächa; domus is de vertaling van ‘beth’, ‘huis’; zie II Reg. XX 14. Geheel de landstreek rondom de stad Cenneroth, ten westen van het meer van Genesareth; zie Jos. XIX noot 37.</note>, te weten het gansche land van Nephthali.</verse>
<verse osisID="1Kgs.15.21"> En toen Baäsa dit hoorde, hield hij op met het bouwen van Rama en keerde terug naar Thersa<note n="2860">Baäsa hield op met het versterken van Rama, waarschijnlijk omdat Benadad dit als vredesvoorwaarde gesteld had. Zie voor Thersa XIV 17.</note>.</verse>
<verse osisID="1Kgs.15.22"> En koning Asa zond bericht tot gansch Juda, zeggende: Niemand zij vrijgesteld; en zij namen de steenen van Rama weg en zijne balken, waarmede Baäsa gebouwd had; en koning Asa versterkte daarmede Gabaä van Benjamin en Maspha<note n="2861">Met de bouwstoffen, waarmede Baäsa Rama had willen versterken, werden in de nabijheid van Rama op de noordelijke grens van Juda twee sterkten, naar Fl. Josephus (Antiq. VIII 12, 4) terzelfder plaatse, d.i. op denzelfden heuvel, gebouwd, om de daaropgelegen vestingen Gabaä of Gibeon en Maspha of Mizpa te beschermen.</note>.</verse>
<verse osisID="1Kgs.15.23"> Het overige nu der gansche geschiedenis van Asa en al zijne dappere daden en al wat hij heeft gedaan en de steden, die hij heeft versterkt, is dit niet beschreven in het Boek der kronieken van Juda's koningen? Doch ten tijde zijns ouderdoms leed hij aan zijne voeten<note n="2862">Zie II Par. XVI 12 met noot 14.</note>.</verse>
<verse osisID="1Kgs.15.24"> En hij ontsliep met zijne vaderen en werd bij hen begraven in de Stad van David, zijnen vader<note n="2863">In het graf, dat hij voor zich had uitgehouwen, II Par. XVI 14.</note>. En zijn zoon Josaphat werd koning in zijne plaats.</verse>
<verse osisID="1Kgs.15.25"> Nadab nu, de zoon van Jeroboam, werd koning over Israël, in het tweede jaar van Asa, den koning van Juda; en hij regeerde twee jaar over Israël<note n="2864">Uit v. 28 en 33 kan men opmaken dat hij geen volle twee jaar regeerde.</note>.</verse>
<verse osisID="1Kgs.15.26"> En hij deed wat kwaad is in de oogen des Heeren en wandelde op de wegen zijns vaders en in zijne zonden, waardoor hij Israël had doen zondigen.</verse>
<verse osisID="1Kgs.15.27"> Maar Baäsa, de zoon van Ahias, uit het huis van Issachar, legde hem lagen en versloeg hem bij Gebbethon, eene stad der Philistijnen; want Nadab en gansch Israël belegerden Gebbethon<note n="2865">Gebbethon, eene Levietische stad (Jos. XXI 23) in het stamgebied van Dan (Jos. XIX 44), lag waarschijnlijk op de noordelijke grens van het land der Philistijnen, die haar, men weet niet wanneer, bemeesterd hadden. De Israëlieten onder Nadab, en later onder Ela (XVI 15), beproefden vergeefs haar te heroveren. Bij de belegering dezer stad maakte de hier genoemde Baäsa, een der legeroversten, uit het huis of den stam van Issachar, eene samenzwering tegen Nadab en bracht hem om het leven.</note>.</verse> 
<verse osisID="1Kgs.15.28"> Zoo doodde hem Baäsa in het derde jaar van Asa, den koning van Juda, en hij werd koning in zijne plaats.</verse>
<verse osisID="1Kgs.15.29"> En toen hij koning was, versloeg hij het gansche huis van Jeroboam; hij liet van zijn kroost zelfs niet ééne ziel over, totdat hij hem verdelgd had, overeenkomstig het woord des Heeren, dat Hij door de bediening van zijn dienstknecht Ahias, den Siloniet, gesproken had;</verse>
<verse osisID="1Kgs.15.30"> wegens de zonden van Jeroboam, die hij bedreven had en waardoor hij Israël had doen zondigen, en wegens het misdrijf, waarmede hij den Heer, den God van Israël, had getart.</verse>
<verse osisID="1Kgs.15.31"> Het overige nu der geschiedenis van Nadab en al wat hij heeft gedaan, is dit niet beschreven in het Boek der kronieken van Israël's koningen?</verse>
<verse osisID="1Kgs.15.32"> En er is oorlog geweest tusschen Asa en Baäsa, den koning van Israël, al hunne dagen<note n="2866">Eene herhaling van v. 16, die in den Griekschen tekst ontbreekt.</note>.</verse>
<verse osisID="1Kgs.15.33"> In het derde jaar van Asa, den koning van Juda, werd Baäsa, de zoon van Ahias, koning over gansch Israël, te Thersa, gedurende vier en twintig jaar.</verse>
<verse osisID="1Kgs.15.34"> En hij deed wat kwaad was in de oogen des Heeren en wandelde op den weg van Jeroboam en in zijne zonden, waardoor hij Israël had doen zondigen.</verse>
</chapter>
<chapter osisID="1Kgs.16"> 
<title>Hoofdstuk XVI.</title>
<p>De profeet Jehu voorspelt aan Baäsa de uitroeiing van zijn geslacht (v. 1-4). Besluit van Baäsa's geschiedenis (v. 5-7). Hem volgt zijn zoon Ela op, die na twee jaar wordt vermoord door Zambri; deze roeit het huis van Baäsa uit (v. 8-14). Na zeven dagen wordt Zambri verdrongen door Amri en komt om (v. 15-20). Burgeroorlog tusschen Thebni en Amri, die de overhand krijgt (v. 21, 22) en gedurende zijne twaalfjarige regeering Samaria bouwt (v. 23, 24); hij volgt den weg van Jeroboam (v. 25-27). Achab, zijn zoon, volgt hem op, huwt met Jezabel en vereert den Baäl (v. 28-33). De profetie van Josuë vervuld in Hiël bij het opbouwen van Jericho (v. 34).</p>
<verse osisID="1Kgs.16.1"> Het woord des Heeren nu geschiedde tot Jehu, den zoon van Hanani, tegen Baäsa<note n="2867">De profeet Jehu wordt nog vermeld II Par. XIX 1-3, waar hij het bondgenootschap van Josaphat met Israël afkeurt, en II Par. XX 34, waar hij de geschiedschrijver van Josaphat's regeering genoemd wordt. Zie voor zijn vader Hanani II Par. XVI 7. - De volgende profetie tegen Baäsa heeft groote overeenkomst met die van den profeet Ahias tegen Jeroboam, XIV 7-11.</note>, zeggende:</verse>
<verse osisID="1Kgs.16.2"> Daarom, wijl Ik u uit het stof verheven en u tot vorst over mijn volk Israël gesteld heb, maar gij op den weg van Jeroboam hebt gewandeld en mijn volk Israël hebt doen zondigen, om Mij te tergen met hunne zonden;</verse>
<verse osisID="1Kgs.16.3"> zie, zoo zal Ik het nageslacht van Baäsa en het nageslacht van zijn huis wegmaaien, en uw huis maken gelijk het huis van Jeroboam, den zoon van Nabat.</verse>
<verse osisID="1Kgs.16.4"> Wie van Baäsa sterft in de stad, dien zullen de honden verslinden; en wie van hem sterft op het land, dien zullen de vogelen des hemels verslinden.</verse>
<verse osisID="1Kgs.16.5"> Het overige nu der geschiedenis van Baäsa en al wat hij heeft gedaan en zijne oorlogen, is dit niet beschreven in het Boek der kronieken van Israël's koningen?</verse>
<verse osisID="1Kgs.16.6"> Baäsa ontsliep dan met zijne vaderen en werd te Thersa begraven; en zijn zoon Ela werd koning in zijne plaats.</verse>
<verse osisID="1Kgs.16.7"> Daar nu door de bediening van den profeet Jehu, den zoon van Hanani, het woord des Heeren was geschied tegen Baäsa en tegen zijn huis en tegen al het kwaad, dat hij in het oog des Heeren had gedaan om Hem met de maaksels zijner handen te tergen, zoodat hij worden zou als het huis van Jeroboam; om deze reden doodde hij hem, te weten den profeet Jehu, den zoon van Hanani<note n="2868">Naar de opvatting der Vulgaat heeft Baäsa, die in het zes en twintigste jaar van Asa, den koning van Juda, is gestorven, den profeet Jehu gedood. Maar dit is in strijd met II Par. XIX. Want Jehu is onder Asa's opvolger Josaphat nog opgetreden. Het Hebr. vertaalt men aldus: ‘En ook was door den profeet Jehu... het woord des Heeren geworden aan Baäsa en aan zijn huis en wegens al het kwaad, dat hij in de oogen des Heeren gedaan had, door Hem te tergen met de maaksels zijner handen, zoodat hij worden zou als het huis van Jeroboam (zie XIII 34), en wegens hetwelk hij dit geslagen had’; m.a.w. het huis van Baäsa zou gestraft worden wegens dezelfde misdrijven, waarom hij zelf het huis van Jeroboam had uitgeroeid (zie XV 29). Evenmin als het Hebr. heeft de Septuagint het bijvoegsel der Vulgaat te weten den profeet Jehu enz. Het geheele vers is wellicht eene glosse, die na v. 1-4 overbodig schijnt.</note>.</verse>
<verse osisID="1Kgs.16.8"> In het zes en twintigste jaar van Asa, den koning van Juda, werd Ela, de zoon van Baäsa, koning over Israël, te Thersa, gedurende twee jaar<note n="2869">Wederom, gelijk XV 25, niet ten volle twee jaar; zie v. 10.</note>.</verse>
<verse osisID="1Kgs.16.9"> En zijn dienaar Zambri, de bevelhebber over de helft der ruiterij<note n="2870">Hebr.: ‘over de helft der strijdwagens’.</note>, maakte opstand tegen hem; Ela nu was te Thersa, drinkend en beschonken, in het huis van Arsa, den overste van Thersa.</verse>
<verse osisID="1Kgs.16.10"> Zambri dan overviel, versloeg en doodde hem, in het zeven en twintigste jaar van Asa, den koning van Juda, en werd koning in zijne plaats.</verse>
<verse osisID="1Kgs.16.11"> En zoodra hij koning was en op zijn troon was gezeten, versloeg hij het gansche huis van Baäsa en liet daarvan niet eenen aan den muur waterende over, noch magen noch vrienden van hem<note n="2871">Hij bracht niet alleen al de mannelijke leden van Baäsa's geslacht om het leven (gelijk Baäsa gedaan had met het huis van Jeroboam, XV 29), maar doodde ook de magen en vrienden daarvan.</note>.</verse>
<verse osisID="1Kgs.16.12"> Zoo verdelgde Zambri het gansche huis van Baäsa, naar het woord des Heeren, dat Hij door de bediening van den profeet Jehu tot Baäsa gesproken had;</verse>
<verse osisID="1Kgs.16.13"> wegens al de zonden van Baäsa en de zonden van zijn zoon Ela, die gezondigd hadden en Israël hadden doen zondigen, den Heer, den God van Israël, tergende met hunne ijdelheden<note n="2872">De afgoden en hunne beelden. Zie Deut. XXXII 21.</note>.</verse>
<verse osisID="1Kgs.16.14"> Het overige nu der geschiedenis van Ela en al wat hij gedaan heeft, is dit niet beschreven in het Boek der kronieken van Israël's koningen?</verse>
<verse osisID="1Kgs.16.15"> In het zeven en twintigste jaar van Asa, den koning van Juda, was Zambri zeven dagen koning te Thersa; inmiddels belegerde het leger Gebbethon, de stad der Philistijnen<note n="2873">Zie XV 27.</note>.</verse>
<verse osisID="1Kgs.16.16"> En toen men had vernomen dat Zambri opstand gemaakt en den koning gedood had, stelde gansch Israël<note n="2874">Te weten het gansche leger, dat Gebbethon belegerde (v. 15). Want uit v. 21 blijkt dat slechts een gedeelte van het volk Amri tot koning koos.</note> Amri tot koning over zich aan; deze was te dien dage legeroverste over Israël in het kamp.</verse>
<verse osisID="1Kgs.16.17"> Amri dan, en gansch Israël met hem, trok van Gebbethon op, en zij belegerden Thersa.</verse>
<verse osisID="1Kgs.16.18"> Toen nu Zambri zag dat de stad zou ingenomen worden, ging hij in het paleis<note n="2875">Hebr.: ‘in den burcht (het meest versterkte gedeelte) van het paleis’.</note> en verbrandde zich met het koninklijke huis; en hij stierf</verse>
<verse osisID="1Kgs.16.19"> wegens zijne zonden, die hij bedreven had, door te doen wat kwaad was in het oog des Heeren en te wandelen op den weg van Jeroboam en in zijne zonde, waardoor hij Israël had doen zondigen<note n="2876">Als de voornaamste zonde van Zambri wordt IV Reg. IX 31 zijn koningsmoord vermeld. Den kalverendienst (de zonde van Jeroboam) kon hij ook vóór zijne troonsbestijging bevorderd hebben.</note>.</verse>
<verse osisID="1Kgs.16.20"> Het overige nu der geschiedenis van Zambri en zijner lagen en gewelddadigheden<note n="2877">Bij zijne samenzwering en bij de uitroeiing van Baäsa's huis (v. 9-12).</note>, is dit niet beschreven in het Boek der kronieken van Israël's koningen?</verse>
<verse osisID="1Kgs.16.21"> Toen verdeelde zich het volk van Israël in twee helften; de eene helft des volks volgde Thebni, den zoon van Gineth, om hem koning te maken; en de andere helft volgde Amri.</verse>
<verse osisID="1Kgs.16.22"> Maar het volk, dat het met Amri hield, kreeg de overhand over het volk, dat Thebni, den zoon van Gineth, volgde; en Thebni stierf, en Amri werd koning<note n="2878">Uit v. 23, vgl. met v. 15 volg., kan men opmaken, dat de burgeroorlog vier jaar geduurd heeft.</note>.</verse>
<verse osisID="1Kgs.16.23"> In het een en dertigste jaar van Asa, den koning van Juda, werd Amri koning over Israël, gedurende twaalf jaar<note n="2879">In deze twaalf jaren zijn de vier jaren van den burgeroorlog medegerekend. Want het 38e jaar van Asa, waarin Achab koning werd (v. 29), was het laatste jaar van Amri; de twaalfjarige regeering van Amri begon dus in het 27e jaar van Asa, dat het sterfjaar van Zambri was (v. 15). In dat jaar werd Amri tot koning uitgeroepen door het leger, doch eerst na den dood van Thebni, in het een en dertigste jaar van Asa, door het gansche volk gehuldigd.</note>; te Thersa regeerde hij zes jaar<note n="2880">De overige zes jaar te Samaria, welke stad hij heeft gebouwd en tot zijne hoofdstad ingericht (v. 24).</note>.</verse>
<verse osisID="1Kgs.16.24"> En hij kocht van Somer den berg van Samaria voor twee talenten zilver; en hij bebouwde dezen en noemde den naam der stad, die hij had gebouwd, naar den naam van Semer, den eigenaar van den berg, Samaria<note n="2881">Somer of Semer, in het Hebr. ‘Sjemer’ en (I Par. VII 32) ‘Sjomer’. Samaria is de Grieksche uitspraak van den Hebreeuwschen naam ‘Sjomeroon’. Het paleis van Thersa, dat Zambri door brand vernield had (v. 18), werd waarschijnlijk niet weder opgebouwd. Maar zoodra Amri alleen en onbestreden regeerde, koos hij het heerlijk gelegen Samaria (vgl. Is. XXVIII 1) tot zijne hoofd- en hofstad. Zij bleef dit tot aan den ondergang van het Tienstammenrijk. In de Assyrische opschriften wordt zij dikwerf vermeld.</note>.</verse>
<verse osisID="1Kgs.16.25"> Amri nu deed wat kwaad was in het oog des Heeren, en hij maakte het erger dan allen, die vóór hem geweest waren<note n="2882">De profeet Micheas (VI 16) spreekt van ‘de voorschriften van Amri’ betreffende den afgodendienst, die te zijnen tijde nog in zwang waren.</note>.</verse>
<verse osisID="1Kgs.16.26"> En hij wandelde op elken weg van Jeroboam, den zoon van Nabat, en in zijne zonden, waardoor deze Israël had doen zondigen, om den Heer, den God van Israël, te tergen met hunne ijdelheden<note n="2883">Zie noot 6.</note>.</verse>
<verse osisID="1Kgs.16.27"> Het overige nu der geschiedenis van Amri en zijne oorlogen, die hij gevoerd heeft<note n="2884">Hebr.: ‘de dappere daden, die hij verricht heeft’. Amri en zijne dynastie waren in het buitenland beroemd; de Assyrische opschriften noemen het rijk van Israel ‘het land van het huis van Omri’ of korter het ‘land van Omri’.</note>, is dit niet beschreven in het Boek der kronieken van Israël's koningen?</verse> 
<verse osisID="1Kgs.16.28"> En Amri ontsliep met zijne vaderen en werd te Samaria begraven; en zijn zoon Achab werd koning in zijne plaats.</verse>
<verse osisID="1Kgs.16.29">Achab nu, de zoon van Amri, werd koning over Israël in het acht en dertigste jaar van Asa, den koning van Juda. En Achab, de zoon van Amri, was koning over Israël, te Samaria, gedurende twee en twintig jaar.</verse>
<verse osisID="1Kgs.16.30"> En Achab, de zoon van Amri, deed wat kwaad was in het oog des Heeren, meer dan allen, die vóór hem geweest waren.</verse>
<verse osisID="1Kgs.16.31"> Het was hem niet genoeg, dat hij in de zonden van Jeroboam, den zoon van Nabat, wandelde; bovendien nam hij Jezabel, de dochter van Ethbaäl, den koning der Sidoniërs, tot vrouw<note n="2885">De koning der Sidoniërs of Pheniciërs Ethbaäl wordt gewoonlijk voor den koning Ithobaäl van Tyrus gehouden, die (naar de door Flav. Jos. uit Menander medegedeelde tijdsopgave) van 896 tot 865 koning was. Over hem wordt verder bericht, dat hij, oorspronkelijk een priester van den Baäl, zijnen broeder Pheles, die vóór hem koning van Tyrus en Sidon was, om het leven had gebracht.</note>. En hij ging en diende den Baäl en aanbad hem.</verse>
<verse osisID="1Kgs.16.32"> En hij richtte voor den Baäl een altaar op in den tempel van den Baäl, dien hij te Samaria gebouwd had,</verse>
<verse osisID="1Kgs.16.33"> en plantte een bosch<note n="2886">Hebr.: ‘de asjera’ of den gewijden boomstam; zie XIV noot 14.</note>; en Achab ging nog verder in zijn bedrijf, den Heer, den God van Israël, tergend, meer dan al de koningen van Israël, die vóór hem geweest waren.</verse>
<verse osisID="1Kgs.16.34"> In zijne dagen heeft Hiël van Bethel Jericho opgebouwd; op Abiram, zijnen eerstgeborene, heeft hij het gegrondvest, en op Segub, zijnen laatstgeborene, heeft hij de poorten daarvan geplaatst; naar het woord des Heeren, dat Hij door de bediening van Josuë, den zoon van Nun, gesproken had<note n="2887">Zie Jos. VI 26 met noot 8.</note>.</verse>
</chapter>
<chapter osisID="1Kgs.17"> 
<title>Hoofdstuk XVI.</title>
<p>De profeet Elias (XVII-XIX). Hij voorspelt aan Achab eene langdurige droogte (v. 1), verbergt zich, op bevel van God, in de eenzaamheid, waar raven hem spijzigen (v. 2-6); door dorst gekweld, begeeft hij zich, op last van God, naar de weduwe van Sarephta (v. 7-9), wier voorraad meel en olie hij wonderdadig vermenigvuldigt (v. 10-16) en wier zoon hij tot het leven terugroept (v. 17-24).</p>
<verse osisID="1Kgs.17.1"> En Elias, de Thesbiet, een van de bewoners van Galaäd, zeide tot Achab<note n="2888">Elias, de groote profeet van Israël, treedt hier onverwachts op, zonder dat vooraf iets van zijne levensgeschiedenis gezegd is. Zijn naam heet naar het Hebr. voluit: Elijahoe, d.i. Jahve is mijn God, en wijst zijne zending aan. Hij toch moest door zijn profetischen arbeid de besmetting der afgoderij, die zich, vooral onder Achab, uit Samaria over het gansche land verspreidde, zooveel mogelijk tegenhouden, en althans verhinderen dat de naam van den waren God in Israël geheel en al werd vergeten. De benaming de Thesbiet schijnt te beteekenen, dat hij uit Thesbi afkomstig was. Of dit hetzelfde Thesbi of Thisbe in Nephthali is, dat in den Griekschen tekst van Tob. I 2 vermeld wordt, is onzeker. Toen hij optrad, was hij woonachtig in het Overjordaansche land Galaäd.</note>: Zoo waar de Heer leeft, de God van Israël, voor wiens aangezicht ik sta<note n="2889">d.i. Wiens dienaar en gevolmachtigde ik ben, en wiens woord ik spreek.</note>, er zal in deze jaren geen dauw noch regen zijn, tenzij op de woorden van mijnen mond<note n="2890">In deze of de eerstvolgende jaren. Naar Jac. V 17 had Elias op zijn gebed verkregen, dat het niet regenen zou, en regende het niet gedurende drie jaren en zes maanden. Zie XVIII 1 en vgl. Luc. IV 25. Geen dauw of regen: naar Lev. XXVI 19 volg. en Deut. XI 16 volg.; XXVIII 23 volg. was droogte en haar gevolg, hongersnood, de straf voor de afgoderij. Tenzij op de woorden, welke de Heer door mijn mond spreken zal. Want de Baäl noch een ander der afgoden kon deze ramp afwenden.</note>.</verse>
<verse osisID="1Kgs.17.2"> En het woord des Heeren geschiedde tot hem, zeggende:</verse>
<verse osisID="1Kgs.17.3"> Ga weg van hier en begeef u oostwaarts en verberg u aan de beek Carith, die tegenover den Jordaan is<note n="2891">Van hier: waarschijnlijk bevond Elias zich toen te Samaria bij den koning. De beek Carith wordt alleen hier en v. 5 vermeld; hare ligging, ten oosten of ten westen van den Jordaan, is onbekend. - Even geheimzinnig als hij was opgetreden, moest hij weder verdwijnen.</note>,</verse>
<verse osisID="1Kgs.17.4"> en daar zult gij uit de beek drinken, en de raven heb Ik geboden u daar te spijzigen.</verse>
<verse osisID="1Kgs.17.5"> Hij ging dan heen en deed naar het woord des Heeren; en toen hij was heengegaan, verbleef hij aan de beek Carith, die tegenover den Jordaan is.</verse> 
<verse osisID="1Kgs.17.6"> En de raven brachten hem brood en vleesch des morgens, eveneens brood en vleesch des avonds, en hij dronk uit de beek.</verse>
<verse osisID="1Kgs.17.7"> Maar na verloop van dagen droogde de beek op; want het had niet geregend op aarde.</verse>
<verse osisID="1Kgs.17.8"> Het woord des Heeren geschiedde dan tot hem, zeggende:</verse>
<verse osisID="1Kgs.17.9"> Maak u op en begeef u naar Sarephta der Sidoniërs<note n="2892">Sarephta der Sidoniërs of in Phenicië (Luc. IV 26 ‘Sarepta’ geheeten) lag aan de Middellandsche Zee tusschen Tyrus en Sidon. Ook daar heerschte, blijkens het volgende (v. 12-14), droogte en hongersnood. Phenicië trok zijn graan vooral uit Palestina; zie Act. XII 20.</note> en verblijf aldaar; Ik toch heb eene weduwvrouw aldaar geboden u te spijzigen.</verse>
<verse osisID="1Kgs.17.10"> Hij maakte zich op en ging heen naar Sarephta. En toen hij aan de poort der stad was gekomen, bemerkte hij eene weduwvrouw, die hout sprokkelde, en hij riep haar toe en zeide tot haar: Geef mij een weinig water in de kan, opdat ik drinke.</verse>
<verse osisID="1Kgs.17.11"> En toen zij het ging halen, riep hij haar achterna, zeggende: Breng mij, bid ik, ook een stuk brood in uwe hand.</verse>
<verse osisID="1Kgs.17.12"> En zij antwoordde: Zoo waar de Heer, uw God, leeft, ik heb geen brood, doch niets dan een handvol meel in het vat en een weinig olie in de kruik; zie, ik sprokkel een paar stukken hout om thuis komende het te bereiden voor mij en mijn zoon, opdat wij eten en sterven.</verse>
<verse osisID="1Kgs.17.13"> En Elias zeide tot haar: Vrees niet, maar ga en doe gelijk gij gezegd hebt; doch bereid van het weinige meel eerst voor mij een klein aschbrood en breng het mij; voor u zelven echter en uw zoon zult gij daarna bereiden.</verse>
<verse osisID="1Kgs.17.14"> Dit toch zegt de Heer, de God van Israël: Het meelvat zal niet ledig worden, en de oliekruik niet verminderen tot op den dag, waarop de Heer regen zal geven op den aardbodem.</verse> 
<verse osisID="1Kgs.17.15"> En zij ging en deed naar het woord van Elias; en hij at, ook zij en haar huis; en van dien dag af</verse>
<verse osisID="1Kgs.17.16"> werd het meelvat niet ledig en verminderde de oliekruik niet, naar het woord des Heeren, dat Hij door de bediening van Elias had gesproken.</verse>
<verse osisID="1Kgs.17.17"> Nu geschiedde het nadezen, dat de zoon der vrouw, moeder van het huisgezin, ziek werd; en de ziekte werd zeer hevig, zoodat<note n="2893">Hebr.: ‘totdat’. De ziekte verergerde voortdurend, totdat zij den dood ten gevolge had.</note> er geen adem meer in hem overbleef.</verse>
<verse osisID="1Kgs.17.18"> Zij zeide dan tot Elias: Wat is er tusschen mij en u, man Gods? Hebt gij bij mij uwen intrek genomen om mijne ongerechtigheden in gedachtenis te brengen en mijn zoon te doen sterven<note n="2894">Zij wil zeggen dat het verblijf van den man Gods in haar huis de opmerkzaamheid van God op haar en hare vroegere zonden had getrokken, zoodat zij daarvoor gestraft is met den dood van haar kind.</note>?</verse>
<verse osisID="1Kgs.17.19"> En Elias zeide tot haar: Geef mij uw zoon. En hij nam hem van haren schoot en droeg hem naar de bovenkamer, alwaar hij zijn verblijf had, en legde hem op zijn bed.</verse>
<verse osisID="1Kgs.17.20"> En hij riep tot den Heer en zeide: Heer, mijn God, hebt Gij zelfs der weduwe, bij wie ik zoo goed mogelijk onderhouden word, kwaad gedaan, dat Gij haar zoon hebt doen sterven?</verse>
<verse osisID="1Kgs.17.21"> En hij strekte zich uit en mat zich over den knaap, drie malen, en riep tot den Heer en zeide: Heer, mijn God, moge toch, bid ik, de ziel van dezen knaap in zijn binnenste terugkeeren.</verse>
<verse osisID="1Kgs.17.22"> En de Heer verhoorde de stem van Elias; en de ziel van den knaap keerde in hem terug, en hij herleefde.</verse>
<verse osisID="1Kgs.17.23"> En Elias nam den knaap en bracht hem uit de bovenkamer weder in het benedenhuis en gaf hem aan zijne moeder en zeide tot haar: Zie, uw zoon leeft.</verse> 
<verse osisID="1Kgs.17.24"> En de vrouw zeide tot Elias: Thans erken ik hieruit<note n="2895">d.i. Thans heb ik hierin een nieuw en afdoend bewijs.</note> dat gij een man Gods zijt en dat het woord des Heeren in uwen mond waarheid is.</verse>
</chapter>
<chapter osisID="1Kgs.18">
<title>Hoofdstuk XVIII.</title><p>In het derde jaar wordt Elias door God naar Achab gezonden om regen te voorspellen (v. 1-2). Hij ontmoet den godvreezenden hofmeester Abdias (v. 3-15) en den honing zelven (v. 16-18). Aan het met de Baälsprofeten vergaderde volk doet Elias het voorstel, door een teeken des hemels te doen beslissen wie de ware God is (v. 19-25). Vergeefs roepen de Baälspriesters tot hunnen god om het vuur des hemels op hunne offers neer te zenden (v. 26-28). Elias bouwt zijn altaar, en op zijn gebed verteert hel vuur des hemels het offer met het altaar (v. 29-38). Het volk huldigt den waren God en doodt, op bevel van den profeet, de Baälspriesters (v. 39, 40). Elias belooft en verkrijgt door zijn gebed een overvloedig en regen (v. 41-46).</p>
<verse osisID="1Kgs.18.1"> Vele dagen daarna, in het derde jaar, geschiedde het woord des Heeren tot Elias, zeggende: Ga en toon u aan Achab, opdat Ik regen op den aardbodem geve<note n="2896">In het derde jaar, waarschijnlijk van zijn verblijf te Sarephta. De droogte heeft drie jaar en zes maanden geduurd. Zie XVII noot 3. Toon u aan Achab, want naar XVII 1 zou eerst op het woord van den profeet regen komen.</note>.</verse>
<verse osisID="1Kgs.18.2"> Elias ging dan om zich aan Achab te toonen; de hongersnood nu was hevig in Samaria.</verse>
<verse osisID="1Kgs.18.3"> En Achab ontbood Abdias, zijnen hofmeester; Abdias nu vreesde den Heer in hooge mate.</verse>
<verse osisID="1Kgs.18.4"> Want toen Jezabel de profeten des Heeren ombracht, nam hij honderd profeten en verborg hen, vijftig bij vijftig, in spelonken en spijzigde hen met brood en water<note n="2897">De tijd en de omstandigheden dezer vervolging van Jezabel zijn niet opgeteekend. Uit v. 13 kan men opmaken dat ze in de afwezigheid van Elias geschied was, vermoedelijk toen Elias zich had verborgen aan de beek Carith, XVII 2-6. Waarschijnlijk handelde die koningin aldus uit haat tegen God en zijn gezant. Om het groote getal, honderd profeten, zijn zeker onder dien naam leerlingen der profeten te verstaan; vgl. IV Reg. II 3 volg. Brood en water beteekent in het algemeen spijs en drank; zie XIII 8.</note>.</verse>
<verse osisID="1Kgs.18.5"> Achab zeide dan tot Abdias: Ga het land door naar alle water- bronnen en naar alle dalen, of wij misschien gras kunnen vinden<note n="2898">Gras bij gebrek aan gerst, het gewone voedsel; zie IV 28.</note> en de paarden en muilezels in het leven houden, opdat het trekvee niet gansch omkome.</verse>
<verse osisID="1Kgs.18.6"> En zij verdeelden de landstreken onder elkander om ze door te trekken; Achab ging den eenen weg, en Abdias den anderen weg, elk afzonderlijk.</verse>
<verse osisID="1Kgs.18.7"> En toen Abdias op weg was, kwam Elias hem te gemoet; en daar hij hem herkende, viel hij op zijn aangezicht en zeide: Zijt gij het, mijn heer Elias?</verse>
<verse osisID="1Kgs.18.8"> En deze antwoordde hem: Ja. Ga en zeg aan uwen heer: Daar is Elias.</verse>
<verse osisID="1Kgs.18.9"> En de ander zeide: Wat kwaad heb ik bedreven, dat gij mij, uwen dienaar, in de hand van Achab overlevert, die mij zal ombrengen<note n="2899">De zin is: Wat heb ik, Abdias, tegen u misdreven, dat gij mij eene boodschap opdraagt, die mijn leven in gevaar brengt? Waarom Abdias bij die boodschap voor zijn leven vreest, verklaart hij in v. 12.</note>?</verse>
<verse osisID="1Kgs.18.10"> Zoo waar de Heer, uw God, leeft, er is geen volk of rijk, waarheen mijn heer niet heeft gezonden om u te zoeken; en als allen antwoordden: Hij is niet hier, liet hij elk rijk en volk daarop zweren, dat men er u geenszins kon vinden<note n="2900">Met Elias' optreden voor Achab was de komst van den vurig verlangden regen verbonden; vgl. XVII 1. Hierom deed Achab hem overal zoeken, ten einde hem door belofte of bedreiging te dwingen het woord te spreken, dat aan de droogte een einde zou maken.</note>.</verse>
<verse osisID="1Kgs.18.11"> En nu zegt gij tot mij: Ga en zeg aan uwen heer: Daar is Elias.</verse>
<verse osisID="1Kgs.18.12"> En wanneer ik van u wegga, zal de geest des Heeren u opnemen naar eene plaats, die ik niet weet<note n="2901">M.a.w. gij zult naar uwe gewoonte (vgl. XVII 1, 3 volg. en XVIII 7) even geheimzinnig weer verdwijnen als gij verschenen zijt.</note>; dan zal ik, bij Achab gekomen, de boodschap doen; en als hij u niet vindt, zal hij mij om het leven brengen; uw dienaar toch vreest den Heer van zijne jeugd af<note n="2902">Gij hebt dus geen reden om mij door uwe boodschap aan levensgevaar bloot te stellen. Te meer omdat ik zooveel voor het levensbehoud der profeten gedaan heb (v. 13).</note>.</verse>
<verse osisID="1Kgs.18.13"> Is het u, mijnen heer, niet bekend gemaakt, wat ik gedaan heb,</verse> 
<verse osisID="1Kgs.18.1">toen Jezabel de profeten des Heeren ombracht, dat ik honderd man van de profeten des Heeren heb verborgen, vijftig bij vijftig, in spelonken en hen heb gespijzigd met brood en water?</verse>
<verse osisID="1Kgs.18.14"> En nu zegt gij: Ga en zeg aan uwen heer: Daar is Elias; opdat hij mij om het leven brenge?</verse>
<verse osisID="1Kgs.18.15"> En Elias zeide: Zoo waar als de Heer der heerscharen leeft, voor wiens aangezicht ik sta, heden zal ik mij aan hem toonen<note n="2903">Ik zal dus niet plotseling verdwijnen, gelijk gij vreest (v. 12).</note>.</verse>
<verse osisID="1Kgs.18.16"> Toen ging Abdias Achab te gemoet en meldde het hem; en Achab kwam Elias te gemoet.</verse>
<verse osisID="1Kgs.18.17"> En toen hij hem zag, zeide hij: Zijt gij het niet, die Israël in beroering brengt<note n="2904">Zoo sprak Achab tot Elias: Gij brengt Israël in het ongeluk door de droogte zoo lang te laten voortduren. Met deze woorden wilde hij den profeet vrees aanjagen; doch het gelukte hem niet (v. 18).</note>?</verse>
<verse osisID="1Kgs.18.18"> En de ander zeide: Niet ik heb Israël in beroering gebracht, maar gij en het huis uws vaders, die de geboden des Heeren veronachtzaamd en de Baäls<note n="2905">De afgoden der heidensche volken.</note> gevolgd hebt.</verse>
<verse osisID="1Kgs.18.19"> Niettemin zend thans en vergader tot mij geheel Israël op den berg Karmel, alsook de vierhonderd vijftig profeten van den Baäl en de vierhonderd profeten der bosschen, die aan de tafel van Jezabel eten<note n="2906">Elias wil het machtwoord, dat regen aan de aarde schenken zal, spreken in eene vergadering van geheel Israël, om het door Achab verleide volk tot den dienst des Heeren terug te brengen. De profeten der bosschen, Hebr.: ‘der asjerim’ (zie XIV noot 14), waren in dienst van Jezabel en werden dus door haar onderhouden. Van hen wordt in het verdere verhaal geene melding meer gemaakt, om welke reden sommigen dit voor een later toevoegsel houden. Maar beter veronderstelt men dat Jezabel hun verboden had naar den Karmel te gaan.</note>.</verse>
<verse osisID="1Kgs.18.20"> Achab zond tot al de kinderen van Israël en vergaderde de profeten op den berg Karmel<note n="2907">Achab zag zich door den nood gedwongen aan den profeet te gehoorzamen, omdat hij overtuigd was, dat alleen Elias redding brengen kon.</note>.</verse>
<verse osisID="1Kgs.18.21"> En Elias trad op het gansche volk toe en zeide: Hoe lang nog hinkt gij naar twee kanten<note n="2908">Door beurtelings den Heer en den Baäl aan te hangen en te vereeren.</note>? Is de Heer God, volgt Hem; is het echter de Baäl, volgt dezen. En het volk antwoordde hem geen woord.</verse>
<verse osisID="1Kgs.18.22"> En opnieuw zeide Elias tot het volk: Ik alleen ben overgebleven als profeet des Heeren; doch de profeten van den Baäl zijn vierhonderd en vijftig man<note n="2909">Ik alleen, al de overige profeten waren omgebracht of genoodzaakt te vluchten en zich te verbergen (vgl. Rom. XI 4). De zin van Elias' woorden is: Hoewel ik hier alleen sta, durf ik met die honderden den strijd aanvaarden.</note>.</verse>
<verse osisID="1Kgs.18.23"> Men geve ons twee runderen en laten zij zich een rund kiezen en in stukken houwen en op het hout leggen, zonder er vuur onder te doen; en ik zal het andere rund bereiden en op het hout leggen, zonder er vuur onder te doen.</verse>
<verse osisID="1Kgs.18.24"> Roept de namen uwer goden aan, en ik zal den naam van mijnen Heer aanroepen; en de God, die door het vuur<note n="2910">Door het vuur uit den hemel op het offer te doen neerdalen. Vgl. Lev. IX 24.</note> verhoort, die zij God. Het gansche volk antwoordde en zeide: Een zeer goed voorstel!</verse>
<verse osisID="1Kgs.18.25"> Nu zeide Elias tot de profeten van den Baäl: Kiest u een rund uit en bereidt het het eerst, omdat gij de talrijksten zijt; en roept de namen uwer goden aan, zonder er vuur onder te doen.</verse>
<verse osisID="1Kgs.18.26"> En toen zij het rund hadden genomen, dat men hun gegeven had, bereidden zij het; en zij riepen den naam van den Baäl aan van den morgen tot den middag, zeggende: Baäl, verhoor ons! En er was geen geluid, noch iemand die antwoordde; en zij sprongen rond het altaar<note n="2911">Waarschijnlijk is een soort van gewijden offerdans bedoeld.</note>, dat zij gemaakt hadden.</verse>
<verse osisID="1Kgs.18.27"> En toen het reeds middag was geworden, dreef Elias den spot met hen, zeggende: Roept luider; hij is immers God, en misschien is hij in gesprek, of is hij in een herberg<note n="2912">Hebr.: ‘zeker is hij in gepeins, of hij heeft zich afgezonderd’.</note> of op reis, of wellicht slaapt hij, zoodat hij gewekt moet worden.</verse>
<verse osisID="1Kgs.18.28"> Zij riepen dan met luide stem en maakten zich, naar hun gebruik, insnijdingen met messen en priemen, totdat zij van bloed dropen<note n="2913">Zie voor dit gebruik bij rouw Lev. XIX noot 16. Hier was het eene godsdienstige plechtigheid, die geschiedde in waanzinnige opgewondenheid om den Baäl tot ontferming te bewegen. De opvolgers dezer Baälspriesters waren de ‘Galli’, priesters der godin Astarte, in Klein-Azië. Zij kwamen tot in Rome, alwaar nog in de derde en tweede eeuw v.Chr. dezelfde godin, aldaar ‘de moeder Bellona’ geheeten, op zulk eene wijze vereerd werd. Nog heden bestaan zulke afschuwelijke praktijken in de godsdienstplechtigheden der ‘Aïssaoeas’, eene Mahomedaansche secte op de noordkusten van Afrika.</note>.</verse>
<verse osisID="1Kgs.18.29"> Nadat nu de middag voorbij was en, terwijl zij nog profeteerden, de tijd was gekomen, waarop het offer gewoonlijk werd opgedragen<note n="2914">Door profeteeren zijn de in v. 28 genoemde handelingen der Baälsprofeten aangeduid. Het dansen, roepen enz. had eenige overeenkomst met de profetische opwekking b.v. I Reg. X 5. Zie voor den tijd van het offer, nl. het avondoffer, Exod. XII noot 7.</note>, maar geen geluid gehoord werd noch iemand antwoordde of acht gaf op de biddenden,</verse>
<verse osisID="1Kgs.18.30"> zeide Elias tot het gansche volk: Komt tot mij. En het volk trad op hem toe, en hij herstelde het altaar des Heeren, dat vernield was<note n="2915">Zie XIX 10. 14 met noot 8. Door wien en wanneer dit altaar des Heeren aldaar was opgericht, is niet bekend.</note>.</verse>
<verse osisID="1Kgs.18.31"> En hij nam twaalf steenen naar het getal der stammen van de zonen van Jacob, tot wien het woord des Heeren geschied was, zeggende: Israël zal uw naam zijn<note n="2916">Twaalf steenen om te beduiden, dat de twaalf stammen één volk waren, dat dus de tien stammen alléén zich den naam Israël niet konden toeeigenen. Het woord des Heeren: Israël enz. was tot den stamvader van het gansche volk gesproken, Gen. XXXII 28, en andermaal, nadat hij ‘aan geheel zijn huis’ het bevel had gegeven, de vreemde goden weg te werpen, Gen. XXXV 2, 10. Derhalve had het volk, dat van Jacob of Israël zoover was afgeweken, geen recht op den naam van Israël, die de eeretitel was der aanbidders van Jehova.</note>.</verse>
<verse osisID="1Kgs.18.32"> En hij bouwde van de steenen een altaar in den naam des Heeren; en hij maakte eene goot, op de wijze van twee ploegvoren, rondom het altaar</verse>
<verse osisID="1Kgs.18.33"> en schikte het hout; en hij sneed het rund in stukken en legde die op het hout</verse>
<verse osisID="1Kgs.18.34"> en zeide: Vult vier kruiken met water en giet het over het brandoffer en over het hout. En opnieuw zeide hij: Doet dit nog eens ten tweeden male. En toen zij het ten twee- den male gedaan hadden, zeide hij: Doet dit nog eens ten derden male. En zij deden het ten derden male;</verse>
<verse osisID="1Kgs.18.35"> en het water liep rondom het altaar, en de groeve der goot was vol.</verse>
<verse osisID="1Kgs.18.36"> En toen het reeds tijd was om het brandoffer op te dragen, trad de profeet Elias nader en zeide: Heer, God van Abraham en Isaäc en Israël, toon heden dat Gij de God van Israël zijt en ik uw dienstknecht ben en al deze dingen naar uw bevel gedaan heb.</verse>
<verse osisID="1Kgs.18.37"> Verhoor mij, Heer, verhoor mij; opdat dit volk leere dat Gij de Heere God zijt en Gij hun hart wederom bekeerd hebt<note n="2917">d.i. Opdat deze openbaring uwer macht het volk van dwaling overtuige, en hun hart, van den dienst van den Baäl teruggebracht, zich wederom tot U wende.</note>.</verse>
<verse osisID="1Kgs.18.38"> Daar viel het vuur des Heeren en verteerde het brandoffer en het hout en de steenen, insgelijks het zand, en lekte het water op, dat in de goot was<note n="2918">Het vuur viel uit den onbewolkten hemel (v. 43, 44), was dus zonder twijfel eene bovennatuurlijke openbaring van Gods almacht.</note>.</verse>
<verse osisID="1Kgs.18.39"> En toen het gansche volk dit zag, viel het op zijn aangezicht en zeide: De Heer, Hij is God; de Heer, Hij is God!</verse>
<verse osisID="1Kgs.18.40"> En Elias zeide tot hen: Grijpt de profeten van den Baäl, en dat zelfs niet één van hen ontkome. En toen zij hen gegrepen hadden, voerde hen Elias naar de beek Cison en bracht hen daar om het leven<note n="2919">De beek Cison of Kisjon loopt door de vlakte van Jezrahel, van den Thabor tot de Middellandsche Zee: Elias maakte gebruik van het recht, dat zijne zending hem gaf. Die valsche profeten en afgodendienaars waren des doods schuldig naar Deut. XVII 2 volg. De volvoering van het vonnis was noodzakelijk, opdat het volk niet opnieuw zou verleid worden.</note>.</verse>
<verse osisID="1Kgs.18.41"> En Elias zeide tot Achab: Ga, eet en drink, want het gedruisch van een overvloedigen regen is daar<note n="2920">De profeet is zoo zeker van de vervulling van Gods belofte, dat het hem is alsof hij den regen reeds hoort.</note>.</verse>
<verse osisID="1Kgs.18.42"> Achab ging eten en drinken; Elias echter beklom den top van den Karmel, en ter aarde gebogen legde hij zijn aangezicht tusschen zijne knieën;</verse>
<verse osisID="1Kgs.18.43"> en hij zeide tot zijnen knecht: Klim op en zie uit naar den kant der zee. En nadat hij was opgeklommen en uitgezien had, zeide hij: Er is niets. En opnieuw zeide hij tot hem: Keer terug, zeven malen.</verse>
<verse osisID="1Kgs.18.44"> Maar ten zevenden male, zie, een klein wolkje als eens menschen voetzool<note n="2921">Hebr.: ‘hand’; d.w.z. niet grooter dan eene manshand.</note> kwam uit de zee op. En hij zeide: Ga en zeg aan Achab: Span uwen wagen in en daal af<note n="2922">Daal af in de vlakte van Jezrahel.</note>, opdat de regen u niet overvalle.</verse>
<verse osisID="1Kgs.18.45"> En terwijl hij zich her- en derwaarts wendde<note n="2923">De Hebr. uitdrukking beteekent waarschijnlijk: in een ommezien.</note>, zie, toen werden de hemelen donker, en kwamen wolken en wind op, en viel er een zware regen. Achab steeg dan op en ging heen naar Jezrahel;</verse>
<verse osisID="1Kgs.18.46"> en de hand des Heeren kwam op Elias, en zijne lenden omgord hebbende, liep hij vóór Achab uit, totdat hij te Jezrahel kwam<note n="2924">Elias werd door Gods geest opgewekt om zich haastig naar Jezrahel te begeven; hij kwam daar nog vóór den koning aan.</note>.</verse>
</chapter>
<chapter osisID="1Kgs.19">
<title>Hoofdstuk XIX.</title><p>Jezabel bedreigt Elias met den dood (v. 1-2). De profeet vlucht naar de woestijn, alwaar hij door een engel wonderdadig gespijzigd wordt (v. 3-7). Op den Horeb verschijnt hem God (v. 8-14) en beveelt Hazaël en Jehu tot koningen, Eliseüs tot profeet te zalven (v. 15-18). Roeping van Eliseüs (v. 19-21).</p>
<verse osisID="1Kgs.19.1"> Achab nu verhaalde aan Jezabel al wat Elias gedaan had en hoe hij al de profeten met het zwaard had gedood.</verse>
<verse osisID="1Kgs.19.2"> En Jezabel zond een bode tot Elias, zeggende: Dit mogen de goden mij doen en dat er bijvoegen, indien ik morgen op dit uur uw leven niet maak als het leven van een hunner<note n="2925">Zie voor de uitdrukking dit mogen de goden mij doen en dat er bijvoegen Ruth I 17. Jezabel beoogde, door den profeet uit het land te verwijderen, zijnen invloed op koning en volk te niet te doen. Zij wil zeggen: Indien gij morgen nog hier zijt, zal ik u doen gelijk gij den profeten van den Baäl gedaan hebt.</note>.</verse> 
<verse osisID="1Kgs.19.3"> Elias werd dan bevreesd, en zich opmakende ging hij werwaarts zijn wil hem voerde; en hij kwam te Bersabee in Juda<note n="2926">In plaats van werd bevreesd heeft de Hebr. tekst: ‘hij zag’, d.w.z. hij begreep den toestand, dat hij er nl. niet in slagen zou den dienst van den Baäl volkomen uit te roeien. Dewijl God hem niet had bevolen in Jezrahel (XVIII 46) te blijven en zijn leven te wagen, besloot hij zich te verwijderen. Naar de lezing van enkele Hebr. handschriften, door de Grieksche, Latijnsche en Syrische vertalingen gevolgd, is hier gezegd dat Elias uit vrees voor Jezabel vluchtte. Volgens den H. Chrysostomus had God hem aan zich zelf overgelaten. Niettemin was die vrees en vlucht een bestel der Voorzienigheid. Elias ging dan werwaarts zijn wil hem voerde, Hebr.: ‘ging heen om wille zijner ziel’, d.i. om lijfsbehoud; hij kwam te Bersabee, op de zuidelijke grenzen van Juda.</note> en liet daar zijn knecht achter</verse>
<verse osisID="1Kgs.19.4"> en ging voort de woestijn in, ééne dagreis ver. En toen hij daar gekomen was en zich onder een alleenstaanden jeneverboom<note n="2927">Het Hebr. ‘rotem’ beteekent waarschijnlijk een bremstruik, die in die streken veel voorkomt (vgl. Num. XXXIII noot 13) en tegen zon en wind beschermt.</note> had neergezet, bad hij voor zijne ziel, te mogen sterven, en zeide: Het is mij genoeg, Heer, neem mijne ziel weg; want ik ben niet beter dan mijne vaderen<note n="2928">Om deze woorden vermoeden sommigen dat Elias toen reeds een hoogen leeftijd had bereikt.</note>.</verse>
<verse osisID="1Kgs.19.5"> En hij legde zich neder en sliep in onder de schaduw van den jeneverboom; en zie, een engel des Heeren raakte hem aan en zeide tot hem: Sta op en eet.</verse>
<verse osisID="1Kgs.19.6"> Hij zag toe, en zie, aan zijn hoofdeinde een aschbrood<note n="2929">Letterlijk in het Hebr.: ‘een steenkoek’, d.w.z. een op gloeiende steenen gebakken koek.</note> en een kruik water; hij at dan en dronk en sliep wederom in.</verse>
<verse osisID="1Kgs.19.7"> En de engel des Heeren kwam andermaal terug en raakte hem aan en zeide tot hem: Sta op, eet, want gij hebt nog een langen weg.</verse>
<verse osisID="1Kgs.19.8"> En toen hij opgestaan was, at en dronk hij, en hij ging, door de kracht van die spijs, veertig dagen en veertig nachten, tot aan den berg Gods, den Horeb<note n="2930">De schriftverklaarders vergelijken dit vasten van veertig dagen met dat van Moses (Exod. XXXIV 28) en van Christus in de woestijn (Matth. IV 2) en zien in die spijs van bovennatuurlijke kracht een zinnebeeld der H. Eucharistie. Hoewel de afstand van Bersabee tot den Horeb minder dan tien dagreizen is, duurde zijn tocht door de woestijn veertig dagen en veertig nachten; zonder eenige andere spijs te nuttigen, werd hij wonderdadig onderhouden door de kracht van die goddelijke spijs. Evenzoo was Moses veertig jaren met zijn volk door de woestijn getrokken en door het hemelsche manna gespijzigd. Zie voor den Horeb, den berg Gods, Exod. III noot 2.</note>.</verse> 
<verse osisID="1Kgs.19.9"> En toen hij daar gekomen was, verbleef hij in de spelonk; en zie, het woord des Heeren kwam tot hem en zeide hem: Wat doet gij hier, Elias<note n="2931">Hij verbleef, Hebr.: ‘overnachtte’, in de (toen bekende) spelonk, met het lidwoord in het Hebr. en de Septuag. De vraag: Wat doet gij? is geene berisping, waarvoor geen reden bestond. God wilde alleen Elias gelegenheid geven zijn hart voor Hem open te leggen.</note>?</verse>
<verse osisID="1Kgs.19.10"> En hij antwoordde: Met ijver heb ik geijverd voor den Heer, den God der heerscharen; want de kinderen van Israël hebben uw verbond verlaten; zij hebben uwe altaren verwoest, uwe profeten met het zwaard gedood; ik ben alleen overgebleven, en zij trachten mij het leven te benemen<note n="2932">Eene klacht over de diepe verdorvenheid van zijn volk en de onvruchtbaarheid van zijn vurigen ijver. De verwoeste altaren van den God der heerscharen (uwe) behoorden tot den niet openbaren, den bijzonderen of huiselijken eeredienst (Exod. XX 24 volg.). Alleen, zie XVIII noot 14. In die klacht ligt de vraag opgesloten: Wat moet ik nog meer doen? God bemoedigt hem door de openbaring zijner heerlijkheid (v. 11-13), en op zijne herhaalde klacht (v. 14) antwoordt Hij hem in v. 15-18.</note>.</verse>
<verse osisID="1Kgs.19.11"> En Hij zeide tot hem: Kom buiten en ga op den berg staan voor het aangezicht des Heeren; en zie, de Heer gaat voorbij, en een hevige en geweldige wind, die bergen omverwerpt en rotsen verbrijzelt, gaat voor den Heer uit - niet in den wind is de Heer; en na den wind eene aardbeving - niet in de aardbeving is de Heer;</verse>
<verse osisID="1Kgs.19.12"> en na de aardbeving vuur - niet in het vuur is de Heer; en na het vuur het suizen van eene zachte koelte.</verse>
<verse osisID="1Kgs.19.13"> En zoodra Elias dit hoorde, bedekte hij zijn gelaat met den mantel, en naar buiten komende ging hij aan den ingang der spelonk staan<note n="2933">Alsdan geschiedde wat God v. 11 en 12 gezegd had, dat gebeuren zou. Eerst kwam de stormwind, vervolgens de aardbeving, daarop vuur of geweldige bliksemstralen. Maar in geen van deze schrikwekkende natuurverschijnselen openbaarde zich thans de Godheid. Gods heerlijkheid ging Elias voorbij in het suizen van eene zachte koelte, Hebr.: ‘van eene zachte stilte’, die na heftige beroeringen in de natuur, vooral na een zwaar onweder, pleegt te volgen. Uit eerbied voor den zich openbarenden God bedekte Elias zijn gelaat met den profetenmantel. - De geheimnisvolle gunst, welke Elias op den Horeb (die dezelfde is als de Sinaï, Exod. III noot 2) geschonken werd, heeft groote overeenkomst met die, welke zijn groote voorganger Moses op dezelfde plaats genoot. Zie het verhaal en de aanteekeningen Exod. XXXIII 18 - XXXIV 9. Gelijk God door de openbaring zijner heerlijkheid den ijver beloonde, dien Moses betoond had, toen zijn volk afvallig was geworden en het gouden kalf had aanbeden, evenzoo wilde God door dezelfde gunst zijnen dienaar Elias bemoedigen, die v. 10 klaagde, dat, ondanks zijn ijver, de kinderen van Israël Gods verbond hadden verlaten. Wat verder de beteekenis is van dit gansche tooneel, hierover heerscht verschil van meening. Waarschijnlijk beteekent het, dat de gestrengheid, waarmede Elias was opgetreden, hoe rechtvaardig en billijk zij ook was (vgl. Eccli. XLVIII 1-12 en I Mach. II 58; zie XVIII noot 24), niet is de geest van zachtmoedigheid en genade, waarin God zijn wezen bij voorkeur aan zijn volk openbaart. Storm, aardbeving en vuur waren wel de zinnebeelden van Gods rechtvaardige straffen, van Gods komst ten gerichte (zie Ps. XVII 8 volg.), maar daarin is niet de Heer des Verbonds, die louter goedheid en barmhartigheid is en dus eerder in het suizen van eene zachte stilte verschijnt. Zoo is de verschijning aan Elias de voorspelling van de volmaakte verschijning Gods in de volheid des tijds, welke de volheid der oneindige genade en liefde openbaren zou. De wet van vrees, waarvoor Elias ijverde, was op den Sinaï te midden van storm, aardbeving en vuur (vgl Exod. XIX 16 volg.) gegeven geworden; nu verschijnt God op denzelfden berg in het suizen van eene zachte stilte. Hij toch zou de wet van strengheid en verschrikking volmaken en hervormen in de wet der liefde en der genade, afgekondigd door Hem, die het geknakte riet niet breken en het rookende lemmet niet uitdooven zal (Is. XLII 3).</note>; en zie, eene stem kwam tot hem en zeide: Wat doet gij hier, Elias? En hij antwoordde:</verse> 
<verse osisID="1Kgs.19.14"> Met ijver heb ik geijverd voor den Heer, den God der heerscharen; want de kinderen van Israël hebben uw verbond verlaten; zij hebben uwe altaren verwoest, uwe profeten met het zwaard gedood; ik ben alleen overgebleven, en zij trachten mij het leven te benemen<note n="2934">Zie noot 7 en 8. Op de (zie v. 7) herhaalde vraag van God (Wat doet gij hier?) antwoordt de profeet met dezelfde klacht als v. 10. De vraag beteekent hier waarschijnlijk: Wat houdt gij u hier nog langer op? Hij herhaalt zijne klacht, waarschijnlijk omdat hij de beteekenis van Gods verschijning in verband met zijne zending niet begrepen had. God geeft hem nu eerst een drievoudigen last (v. 15 volg.).</note>.</verse>
<verse osisID="1Kgs.19.15"> En de Heer zeide tot hem: Ga heen en keer terug op uwen weg, door de woestijn naar Damascus<note n="2935">Door de woestijn, die hij v. 4 was doorgetrokken, moest Elias terugkeeren en gaan naar Damascus.</note>; en als gij daar gekomen zijt, zult gij Hazaël zalven tot koning over Syrië;</verse>
<verse osisID="1Kgs.19.16"> en Jehu, den zoon van Namsi, zult gij zalven tot koning over Israël; voorts Eliseüs, den zoon van Saphat, uit Abelmeüla, zult gij zalven tot profeet in uwe plaats<note n="2936">Wij lezen niet, dat de profeet zijnen last volbracht heeft. Hazaël ontving van Eliseüs de verzekering, dat hij koning over Syrië worden zou (IV Reg. VIII 7-15); van zijne zalving wordt niets vermeld. Volgens IV Reg. IX 1-10 heeft op Eliseüs' bevel een der profetenzonen Jehu tot koning gezalfd. De roeping en aanstelling van Eliseüs tot profeet wordt v. 19 volg. verhaald, van zalving wordt daar echter niet gesproken. Waarschijnlijk beteekent hier zalven in overdrachtelijken zin: aan den dienst des Heeren toewijden. Hazaël, Jehu en Eliseüs werden door Elias aangewezen om de werktuigen te zijn der Voorzienigheid voor het vervullen van hare plannen en besluiten. De zalving dier drie personen beteekent dan alleen, dat zij met de koninklijke of profetische waardigheid zouden bekleed worden. In denzelfden zin is ‘zalven’ Judic. IX 8 gebezigd. - Volgens IV Reg. IX 2 is Jehu de kleinzoon van Namsi. Zie voor Abelmeüla IV noot 15.</note>.</verse>
<verse osisID="1Kgs.19.17"> En het zal geschieden: al wie aan het zwaard van Hazaël ontkomt, dien zal Jehu dooden; en al wie aan het zwaard van Jehu ontkomt, dien zal Eliseüs ombrengen<note n="2937">Het zwaard van Hazaël beteekent het krijgsgeweld, waarmede hij, als werktuig in de hand van den wrekenden God, het afvallige Israël zal slaan (vgl. IV Reg. VIII 12 volg.; X 32 volg.). Jehu zal met geweld Achab's huis en daarmede den Baälsdienst in Israël uitroeien (IV Reg. IX 24-33; X 1-28). Eliseüs zal het werk der hervorming zijns meesters voortzetten en als boetgezant de goddeloozen slaan met het geestelijk zwaard van zijn woord, door het aankondigen van 's Heeren strafgerichten. Zoo zal dus de Heer zich aan Israël vooraf als Rechter en Wreker openbaren, om het kaf te scheiden van het goede graan.</note>.</verse>
<verse osisID="1Kgs.19.18"> En Ik zal Mij in Israël zeven duizend man overlaten, degenen, wier knieën zich niet hebben gebogen voor den Baäl, en elken mond, die hem niet vereerd heeft door het kussen van de hand<note n="2938">Met deze bemoedigende woorden antwoordt de Heer op Elias' klacht (v. 10 en 14). God had zijn volk Israël niet geheel en al verworpen. De weinige getrouwen zullen gespaard blijven bij de strafgerichten over de goddeloosheid des volks, en uit die kern zal het rechtvaardige volk der toekomst voortkomen (zie Rom. XI 1-5). Het getal zeven duizend is een rond getal, dat in vergelijking met het gansche volk de betrekkelijk weinige overblijfselen aanduidt. - Hebr.: ‘en elken mond, die hem (den Baäl) niet gekust heeft’, te weten door kushanden toe te werpen; vgl. Job XXXI 27.</note>.</verse>
<verse osisID="1Kgs.19.19"> Elias vertrok dan van daar en trof Eliseüs, den zoon van Saphat, terwijl hij aan het ploegen was met twaalf koppels runderen; en hij was een dergenen, die met de twaalf koppels runderen aan het ploegen waren<note n="2939">Hebr.: ‘hij trof Eliseüs..., terwijl hij aan het ploegen was, twaalf koppels voor hem uit, en hij zelf bij het twaalfde’. M.a.w. elf koppels werden door andere ploegers, zijne ondergeschikten (v. 21), bestuurd, en hij zelf ploegde met het twaalfde of laatste koppel. Derhalve was Eliseüs de zoon van een welgesteld landbouwer; op de roepstem van Elias verliet hij alles om hem te volgen.</note>; en toen Elias bij hem was gekomen, wierp hij zijn mantel op hem<note n="2940">Eene zinnebeeldige handeling, waardoor Elias beteekende, dat hij Eliseüs riep tot het profetenambt.</note>.</verse> 
<verse osisID="1Kgs.19.20"> En aanstonds verliet hij de runderen en liep Elias achterna en zeide: Laat mij, bid ik, mijn vader en mijne moeder gaan kussen en u dan volgen. En hij zeide tot hem: Ga heen en keer terug; want wat ik te doen had, heb ik u gedaan<note n="2941">Eliseüs vroeg verlof om eerst afscheid te nemen van zijne ouders, gelijk de leerling van Jesus, Luc. IX 61. Elias antwoordt: Ga heen en keer terug naar uwe ouders, en verder naar het Hebr.: ‘want wat heb ik u gedaan?’ Raadselachtige woorden, welke kunnen beteekenen, dat Elias het verzoek van Eliseüs toestond: wat heb ik u gedaan om u te verhinderen aan die natuurlijke verplichting jegens uwe ouders te voldoen? Maar uit het volg. vers kan men opmaken, dat Eliseüs, in plaats van de zijnen vaarwel te gaan zeggen, onmiddellijk met zijn verleden brak en Elias volgde. De zin kan dus zijn: wat heb ik u gedaan, dat u zou verhinderen te blijven wat gij zijt? Vgl. het antwoord van Jesus Luc. IX 62.</note>.</verse>
<verse osisID="1Kgs.19.21"> En hij keerde van hem terug en nam het koppel runderen en slachtte het, en over den ploeg der runderen kookte hij het vleesch en gaf het aan het volk, en zij aten; en zich opmakende ging hij heen en volgde Elias en diende hem<note n="2942">Eliseüs keerde van Elias terug om te doen wat hier verder volgt. Om te toonen dat hij op plechtige wijze aan zijn vaderlijk huis en bedrijf vaarwel zeide, nam hij het koppel runderen, waarmede hij zelf (v. 19) geploegd had, bezigde den ploeg, Hebr.: ‘het tuig’, d.i. het juk met toebehooren, als brandhout en bereidde een afscheidsmaal aan het volk, dat met hem geploegd had, of wel aan de bevolking der plaats, aan zijne ouders, magen en vrienden.</note>.</verse>
</chapter>
<chapter osisID="1Kgs.20">
<title>Hoofdstuk XX.</title><p>Benadad van Syrië belegert Samaria en eischt van Achab al zijne bezittingen (v. 1-3). Achab willigt het in, maar Benadad eischt nog meer (v. 4-6). Dit weigert Achab, waarop Benadad last geeft Samaria te bestormen (v. 7-12). Een profeet kondigt Achab de overwinning aan, die luisterrijk behaald wordt (v. 13-21). Overeenkomstig het woord van dezen profeet trekt Benadad het volgende jaar andermaal op tegen Achab (v. 22-26), wordt echter volkomen verslagen (v, 27-30), zoodat hij, in den uitersten nood, om lijfsbehoud smeekt en door Achab wordt vrijgelaten (v. 31-34). Een profeet bestraft Achab en voorspelt den ondergang van hem en zijn volk (v. 35-43).</p>
<verse osisID="1Kgs.20.1"> En Benadad, de koning van Syrië, verzamelde zijne gansche legermacht, en twee en dertig koningen met hem, ook paarden en strijdwagens<note n="2943">Zie XV noot 17. Deze Benadad is waarschijnlijk dezelfde, die in de opschriften van Salmanasar II, koning van Assyrië (860-825), vermeld wordt onder den naam van Birhidri van Damascus, tegen wien de genoemde koning van Assyrië driemaal (in het 6e, 11e en 14e jaar zijner regeering) een veldtocht ondernam. Koningen zijn, blijkens v. 24, onderhoorige vorsten, die hem (zie v. 16) hulptroepen leverden; ook in de vermelde opschriften trekt deze koning van Damascus in verbond met andere Syrische koningen ten strijde.</note>; en hij trok op en streed tegen Samaria en belegerde het.</verse> 
<verse osisID="1Kgs.20.2"> En hij zond gezanten naar de stad, tot Achab, den koning van Israël,</verse>
<verse osisID="1Kgs.20.3"> en zeide: Dit zegt Benadad: Uw zilver en uw goud behoort mij toe; ook uwe vrouwen en uwe uitgelezen zonen behooren mij toe<note n="2944">Benadad wil het beleg van Samaria opbreken, op voorwaarde dat Achab hem zijne koninklijke schatten, de vrouwen van zijnen harem en de besten zijner zonen als gijzelaars uitlevert.</note>.</verse>
<verse osisID="1Kgs.20.4"> En de koning van Israël antwoordde: Naar uw woord, mijn heer en koning, ik ben de uwe met al het mijne.</verse>
<verse osisID="1Kgs.20.5"> En de boden kwamen andermaal en zeiden: Dit zegt Benadad, die ons tot u heeft gezonden: Uw zilver en uw goud, ook uwe vrouwen en uwe zonen zult gij mij geven.</verse>
<verse osisID="1Kgs.20.6"> Morgen dan op dit zelfde uur zal ik mijne dienaren tot u zenden, en zij zullen uw huis en het huis uwer dienaren doorzoeken; en al wat hun behagen zal<note n="2945">Hebr.: ‘al wat uwe oogen begeeren’, d.i. het kostbaarste wat u nog overblijft. Achab's laffe toegeeflijkheid maakt Benadad stouter in zijne eischen.</note>, zullen zij in handen nemen en wegvoeren.</verse>
<verse osisID="1Kgs.20.7"> Maar de koning van Israël ontbood al de oudsten des lands en zeide: Bemerkt en ziet dat hij ons lagen legt<note n="2946">Hebr.: ‘dat hij het kwade (d.i. onzen ondergang) zoekt’. Achab riep de oudsten des lands, de leden van den rijksraad, die te Samaria aanwezig waren, ter vergadering.</note>; want hij zond tot mij om mijne vrouwen en zonen en om het zilver en goud; en ik heb niet geweigerd<note n="2947">M.a.w. al wat ik kon inwilligen, hoe vernederend het ook was, heb ik hem toegestaan. Nu hij echter komen wil om onze huizen te plunderen, moet ik mij verzetten.</note>.</verse>
<verse osisID="1Kgs.20.8"> En al de oudsten en geheel het volk<note n="2948">Het volk hechtte zijne goedkeuring aan het besluit van den rijksraad.</note> zeiden tot hem: Luister niet en wees hem niet te wille.</verse>
<verse osisID="1Kgs.20.9"> Hij antwoordde dus aan de boden van Benadad: Zegt aan mijn heer en koning: Alles waarvoor gij aanvankelijk tot mij, uwen dienstknecht, hebt gezonden, zal ik doen; maar deze zaak kan ik niet doen.</verse>
<verse osisID="1Kgs.20.10"> En de gezanten keerden terug en boodschapten het hem. En hij zond hen nogmaals en zeide: Dit mogen mij de goden doen en dat er bijvoegen, indien het stof van Samaria voldoende zal zijn om de handen te vullen van al het volk, dat mij volgt<note n="2949">Benadad zoekt Achab vrees aan te jagen. De zin zijner woorden is: Ik zal een zoo talrijk leger zenden, dat er stof en puin in het weldra verwoeste Samaria te kort zal zijn, indien elk mijner manschappen een handvol daarvan zal nemen.</note>.</verse>
<verse osisID="1Kgs.20.11"> En de koning van Israël antwoordde en zeide: Zegt tot hem: Die zich heeft aangegord, roeme niet als een, die zich ontgord heeft<note n="2950">Achab antwoordt hem ook met een spreekwoord. Als wilde hij zeggen: Roep niet te vroeg victorie! Die zijne wapenrusting pas heeft aangegord om den strijd te beginnen, roeme niet als een, die, na behaalde overwinning, haar heeft afgelegd.</note>.</verse>
<verse osisID="1Kgs.20.12"> Het geschiedde nu, toen Benadad dit woord vernam, dat hij met de koningen in de loofhutten aan het drinken was, en hij zeide tot zijne dienaren: Omsingelt de stad. En zij omsingelden haar<note n="2951">Voor omsingelen heeft het Hebr. ‘stelling nemen’ of ‘aanleggen’ tegen de stad. Zij was reeds omsingeld (v. 1); nu moesten zij zich gereed maken tot stormloopen.</note>.</verse>
<verse osisID="1Kgs.20.13"> En zie, een profeet trad op Achab, den koning van Israël, toe en zeide tot hem: Dit zegt de Heer: Gij hebt zeker geheel deze groote menigte<note n="2952">Het talrijke Syrische leger.</note> gezien? Zie, Ik zal ze heden in uwe hand overleveren, opdat gij weet dat Ik de Heer ben.</verse>
<verse osisID="1Kgs.20.14"> En Achab zeide: Door wien? En hij zeide tot hem: Dit zegt de Heer: Door de voetknechten der landvoogden<note n="2953">De landvoogden of bestuurders der provinciën waren met hunne voetknechten, ongetwijfeld strijdbare mannen, denkelijk bij het naderen van den vijand naar de hoofdstad gevlucht.</note>. En hij zeide: Wie zal beginnen te vechten? En hij zeide: Gij.</verse>
<verse osisID="1Kgs.20.15"> Hij monsterde dan de knechten der landvoogden en bevond een getal van tweehonderd twee en dertig; en achter hen monsterde hij het volk, al de kinderen van Israël, zeven duizend<note n="2954">Door de kleine uitgelezen schare van tweehonderd twee en dertig zou God de overwinning schenken. De zeven duizend manschappen maakten waarschijnlijk de bezetting van Samaria uit. Door Benadad verrast, had Achab den tijd niet gehad de in de overige vestingen liggende legerafdeelingen binnen Samaria te verzamelen. In plaats van al de kinderen van Israël heeft de Septuag.: ‘al de kloeke manschappen’.</note>.</verse> 
<verse osisID="1Kgs.20.16"> En op den middag trokken zij uit. Benadad nu was aan het drinken, beschonken in zijne loofhut, en bij hem de twee en dertig koningen, die hem te hulp gekomen waren<note n="2955">Op den middag, op welken tijd de Syriërs allerminst een aanval verwachtten. Daarbij kwam dat de koning en de overige legerhoofden beschonken waren.</note>.</verse>
<verse osisID="1Kgs.20.17"> De knechten der landvoogden dan trokken uit in het eerste gelid. Benadad zond daarom boden uit. En zij berichtten hem, zeggende: Er zijn manschappen uitgetrokken uit Samaria.</verse>
<verse osisID="1Kgs.20.18"> En hij zeide: Hetzij ze om vrede komen, grijpt hen levend; hetzij om te vechten, vangt hen levend.</verse>
<verse osisID="1Kgs.20.19"> De knechten der landvoogden waren dan uitgetrokken, en het overige leger volgde;</verse>
<verse osisID="1Kgs.20.20"> en ieder versloeg den man, die tegen hem opkwam; en de Syriërs vluchtten, en Israël achtervolgde hen. Ook Benadad, de koning van Syrië, vluchtte te paard met zijne ruiters.</verse>
<verse osisID="1Kgs.20.21"> En ook de koning van Israël trok mede uit en versloeg de paarden en de strijdwagens en bracht Syrië eene groote nederlaag toe.</verse>
<verse osisID="1Kgs.20.22"> (De profeet nu trad op den koning van Israël toe en zeide tot hem: Ga en versterk u en weet en zie wat gij te doen hebt; want het volgende jaar zal de koning van Syrië tegen u optrekken<note n="2956">De profeet van v. 13. Voor het volgende jaar heeft het Hebr.: ‘bij den terugkeer van het jaar’, d.w.z. in het volgende voorjaar, wanneer na het regenseizoen, de troepen gewoonlijk te velde trokken; zie II Reg. XI 1. Eene waarschuwing voor Achab om zich tegen dien tijd ten strijde uit te rusten. Hoe de Syriërs zich van hunnen kant tot dezen nieuwen veldtocht gereed maakten, wordt in de volg. verzen verhaald.</note>.</verse>
<verse osisID="1Kgs.20.23"> Maar de dienaren van den koning van Syrië zeiden tot hem: Hunne goden zijn berggoden, daarom hebben zij ons overwonnen; doch het is beter, dat wij tegen hen in de vlakte strijden, dan zullen wij hen ten onder brengen<note n="2957">Naar de Septuag.: ‘de God van Israël is een berggod’. De zin is: de Israëlieten hebben ons in het bergland van Samaria (zie XVI 24) overwonnen, omdat hun God, die op de bergen (op den Sion en de hoogten des lands) vereerd wordt, in het bergachtig gedeelte van Israël machtig is. Laten wij hen in de vlakte aanvallen, alwaar hun God niet zooveel vermag. Zoo spreken de Syriërs van Israël's God naar de heidensche opvatting, dat iedere god zijn bijzonder grondgebied had. Doch de Heer zal hun weldra ook in de vlakte zijne almacht toonen (v. 28).</note>.</verse>
<verse osisID="1Kgs.20.24"> Gij dan, doe deze zaak: Verwijder al de koningen uit uw leger<note n="2958">Hebr.: ‘ieder uit zijne plaats’, die hij in het leger inneemt. Zij geven den raad om die onderhoorige koningen van het legerbestuur af te zetten en in hunne plaats landvoogden of stadhouders aan te stellen, die, beter onderworpen aan den koning, meer eenheid in het leger zouden brengen.</note> en stel landvoogden in hunne plaats;</verse>
<verse osisID="1Kgs.20.25"> en vul het getal der soldaten aan, die van de uwen zijn gesneuveld<note n="2959">Hebr.: ‘en tel, gij zelf, u eene legermacht, gelijk de legermacht, die voor u verloren is’. Door het afzetten dier leenmannen verloor Benadad ook de hulptroepen, die zij geleverd hadden. Hij moest dus zelf uit zijn eigen volk eene legermacht tellen, d.w.z. eene lichting oproepen en uitrusten, zoodat zijne legermacht minstens even sterk bleef als te voren.</note>, met evenveel paarden als de vroegere paarden en evenveel strijdwagens als de wagens, die gij te voren hadt; en wij zullen tegen hen strijden in de vlakte, en gij zult zien dat wij hen ten onder zullen brengen. Hij geloofde hunnen raad en deed aldus.</verse>
<verse osisID="1Kgs.20.26"> Nadat dan een jaar verloopen was<note n="2960">Zie voor het Hebr. noot 14. Het in dit vers genoemde Aphec lag in de vlakte van Jezrahel; zie I Reg. XXIX 1.</note>, monsterde Benadad de Syriërs en trok op naar Aphec om te strijden tegen Israël.</verse>
<verse osisID="1Kgs.20.27"> Ook de kinderen van Israël werden gemonsterd en, van leeftocht voorzien, trokken zij hun te gemoet, en zij legerden zich tegenover hen, als twee troepjes geiten; de Syriërs echter vulden het land<note n="2961">De vergelijking als twee troepjes geiten kan doelen op het geringe aantal der Israëlietische legermacht tegenover de groote menigte der Syriërs; of op het legeren der beide legers tegenover elkander, die elkander met rust lieten tot den zevenden dag (v. 29). De Israëlieten waren bevreesd voor de groote menigte der Syriërs, die het land vulden, en de Syriërs waren hunne nederlaag bij Samaria nog niet vergeten.</note>.</verse>
<verse osisID="1Kgs.20.28"> (En een man Gods<note n="2962">Een man Gods, misschien dezelfde als de profeet van v. 13 en 22.</note> trad toe en zeide tot den koning van Israël: Dit zegt de Heer: Omdat de Syriërs gezegd hebben: Een berggod is de</verse> 
<verse osisID="1Kgs.20.1">Heer, en Hij is geen dalgod<note n="2963">Omdat zij derhalve mijne eer hebben aangerand en Ik die wil wreken.</note>, zal Ik geheel deze groote menigte in uwe hand geven, en gij zult weten dat Ik de Heer ben.)</verse>
<verse osisID="1Kgs.20.29"> En van weerskanten richtten zij zeven dagen hunne gelederen tegenover elkander, maar den zevenden dag werd slag geleverd; en de kinderen van Israël versloegen van de Syriërs honderd duizend voetknechten op één dag.</verse>
<verse osisID="1Kgs.20.30"> En de overgeblevenen vluchtten naar Aphec, in de stad; en de muur viel op de zeven en twintig duizend man, die overgebleven waren<note n="2964">De muur der stad, waarachter de vluchtelingen de wijk genomen hadden, stortte in, hetzij door een aardbeving, hetzij door de geweldige bestorming der zegevierende Israëlieten, in elk geval door eene bijzondere beschikking van Israël's God.</note>. Benadad echter vluchtte en kwam binnen de stad, in eene kamer, die binnen eene kamer was<note n="2965">In een verborgen binnenkamer.</note>.</verse>
<verse osisID="1Kgs.20.31"> En zijne dienaren zeiden tot hem: Zie, wij hebben gehoord dat de koningen van het huis van Israël goedertieren zijn; laat ons dan boetkleederen om onze lendenen doen en koorden aan onze hoofden, en laat ons uitgaan tot den koning van Israël; misschien zal hij onze zielen sparen<note n="2966">De boetkleederen waren het teeken van diepe verootmoediging; de koorden aan de hoofden, d.i. om den hals, het teeken dat zij zich op genade of ongenade overgaven. Voor het meervoud onze zielen heeft het Hebr. beter: ‘uwe ziel’ of uw leven; zie v. 32 en 34.</note>.</verse>
<verse osisID="1Kgs.20.32"> Zij gordden boetkleederen om hunne lendenen en deden koorden aan hunne hoofden en kwamen tot den koning van Israël en zeiden tot hem: Uw dienstknecht Benadad zegt: Laat toch, bid ik u, mijne ziel in het leven blijven. En hij zeide: Leeft hij nog? hij is mijn broeder<note n="2967">De ijdele Achab voelde zich zoo gevleid door de openlijke vernedering van Benadad, dat hij dien aartsvijand van zijn volk, den aanrander van Gods eer, niet alleen het leven schonk, maar hem ook zijn broeder noemde, hem zelfs (v. 33, 34) met eere behandelde, hem alles terugschonk en een verbond met hem sloot.</note>.</verse>
<verse osisID="1Kgs.20.33"> Dit namen de mannen als een goed voorteeken op, en haastig namen zij het woord uit zijnen mond en zeiden: Uw broeder Benadad<note n="2968">Nauwelijks hadden de gezanten het woord broeder uit Achab's mond gehoord, of zij legden er als het ware beslag op, door het te herhalen, opdat hij het niet zou herroepen.</note>. En hij zeide tot hen: Gaat en brengt hem bij mij. Benadad kwam dan uit tot hem, en hij liet hem op zijn wagen stijgen.</verse>
<verse osisID="1Kgs.20.34"> En hij zeide tot hem: De steden, welke mijn vader aan uwen vader ontnomen heeft, zal ik teruggeven; en maak u straten in Damascus, gelijk mijn vader in Samaria gedaan heeft; en ik zal, met u in verbond getreden, van u weggaan. Hij sloot dan een verbond en liet hem gaan<note n="2969">Benadad zeide tot Achab: De steden enz. Wanneer de vader van dezen Benadad aan Amri, den vader van Achab, de bedoelde steden ontnomen had, wordt nergens bericht. Maak u straten enz. beteekent waarschijnlijk dat de Israëlietische kooplieden, onder de hoede van den Syrischen koning, eene afzonderlijke wijk te Damascus mochten innemen voor hunne marktplaatsen. De in den tekst nog volgende woorden (en ik zal.... van u weggaan, Hebr.: ‘u vrijlaten’) schijnen het antwoord van Achab te zijn en dus niet meer de woorden van Benadad. Men kan echter ook aannemen, dat Benadad den koning van Israël in zijne stad Aphec en in zijn huis aldaar heeft medegenomen, alwaar hij als heer en meester tegenover Achab kon optreden, wat Achab in zijne kortzichtigheid en zwakheid zich kon laten welgevallen. Het opschrift op den monoliet van Salmanasar bevestigt, dat Achab en Benadad bondgenooten waren.</note>.</verse>
<verse osisID="1Kgs.20.35"> Toen zeide zeker man uit de profetenzonen<note n="2970">Dit is de eerste maal, dat deze benaming voorkomt. Profetenzonen zijn dezulken, die zich, onder de leiding van een voornaam profeet, hadden vereenigd tot een gemeenschappelijk leven in eene gemeenschappelijke woning om zich met geestelijke oefeningen bezig te houden. Niet zelden werden dezulken met de gave der profetie door God begiftigd. Zie IV Reg. II 3, 5, 7, 15; IV 38-41; VI 1-7; Am. VII 14.</note> tot zijn metgezel, door een woord des Heeren<note n="2971">Zie voor deze uitdrukking XIII noot 1.</note>: Sla mij. Maar deze weigerde te slaan.</verse>
<verse osisID="1Kgs.20.36"> En hij zeide tot hem: Omdat gij naar de stem des Heeren niet hebt willen luisteren, zie, gij zult van mij weggaan, en een leeuw zal u dooden. En toen hij pas van hem was weggegaan, trof hem een leeuw en doodde hem.</verse>
<verse osisID="1Kgs.20.37"> Maar nog een ander man vindende, zeide hij tot hem: Sla mij. En deze sloeg en venwondde hem.</verse>
<verse osisID="1Kgs.20.38"> De profeet ging dan henen en stelde zich den koning in den weg, en hij had zijn mond en zijne oogen vermomd door ze met asch te bestrooien<note n="2972">Anderen vertalen het Hebr.: ‘en hij had zich vermomd door een band over zijne oogen’. De profeet stelde zich aan als iemand, die in den krijg (v. 39) zwaar gewond was, en had zich onkenbaar gemaakt om den koning zijn eigen vonnis te laten uitspreken, zonder dat deze wist met wien hij te doen had. Hij stelde zich den koning in den weg, om dezen in het bijzijn van zijn gevolg tegen zichzelven te laten getuigen.</note>.</verse> 
<verse osisID="1Kgs.20.39"> En toen de koning voorbijging, riep hij tot den koning en zeide: Uw dienstknecht was uitgetrokken om man tegen man te vechten; en toen er een man op de vlucht was gegaan, bracht hem iemand bij mij en zeide: Bewaak dezen man; indien hij echter gemist wordt, zal uwe ziel in de plaats van zijne ziel zijn, of zult gij een talent zilver betalen<note n="2973">Deze hooge som gaf te kennen, dat de bedoelde krijgsgevangene een aanzienlijk man was. Duidelijk is Benadad bedoeld, dien God aan Achab had overgeleverd.</note>.</verse>
<verse osisID="1Kgs.20.40"> Terwijl ik nu verstrooid mij her- en derwaarts wendde, was hij eensklaps verdwenen. En de koning van Israël zeide tot hem: Dat is uw vonnis, dat gij zelf hebt geveld.</verse>
<verse osisID="1Kgs.20.41"> Nu wiesch hij fluks de asch van zijn aangezicht weg<note n="2974">Naar den waarschijnlijken zin van het Hebr. deed hij den band van zijne oogen weg.</note>, en de koning van Israël herkende hem, dat hij een van de profeten was.</verse>
<verse osisID="1Kgs.20.42"> En hij zeide tot hem: Dit zegt de Heer: Dewijl gij den man, die des doods schuldig was<note n="2975">Hebr.: ‘den man van mijn banvloek’, d.i. dien de Heer ten ondergang had gewijd.</note>, uit uwe hand hebt laten gaan, zal uwe ziel in de plaats van zijne ziel zijn en uw volk in de plaats van zijn volk<note n="2976">M.a.w. het zal in een volgenden krijg (XXII 29-38) met u en uw volk gaan, gelijk het nu met Benadad en zijn volk had moeten gaan.</note>.</verse>
<verse osisID="1Kgs.20.43"> Daarop keerde de koning van Israël naar zijn huis terug, terwijl hij weigerde te hooren, en woedend kwam hij te Samaria<note n="2977">Hebr. ‘wrevelig en vergramd’ om de openbare veroordeeling van zijn gedrag en de aangekondigde straf.</note>.</verse>
</chapter>
<chapter osisID="1Kgs.21"> 
<title>Hoofdstuk XXI.</title>
<p>Achab wil den wijngaard van Naboth koopen, maar deze weigert (v. 1-3). Hierover verstoord, wordt hij getroost door zijne vrouw, die hem het bezit daarvan belooft (v. 4-7). Op haar bevel wordt Naboth valschelijk van hoogverraad beschuldigd en ter dood gebracht (v. 8-14); Achab neemt den wijngaard in bezit (v. 15, 16). Elias kondigt hem en zijn huis en zijne vrouw de verdiende straf aan (v. 17-24). Achab's goddeloosheid (v. 25, 26). Daar hij zich voor God verootmoedigt, wordt de straf uitgesteld (v. 27-29).</p>
<verse osisID="1Kgs.21.1"> Na deze dingen nu, te dien tijde had Naboth, de Jezraheliet, eenen wijngaard, die te Jezrahel lag, naast het paleis van Achab, den koning van Samaria<note n="2978">In de Grieksche vertaling gaat dit verhaal betreffende den wijngaard van Naboth aan hoofdstuk XX vooraf, zoodat de oorlogen met de Syriërs (in de Vulgaat XX, XXII) achtereen verhaald worden. De tijdsopgave aan het begin van dit vers is onbepaald, maar schijnt toch deze gebeurtenis na den eersten oorlog met Benadad te plaatsen. Den tijd van vrede (zie XX 34) zal Achab gebruikt hebben tot verfraaiing van zijn paleis en zijne lusttuinen.</note>.</verse>
<verse osisID="1Kgs.21.2"> Achab sprak dan tot Naboth, zeggende: Geef mij uwen wijngaard, opdat ik mij een moestuin make; want hij ligt nabij en naast mijn huis; dan zal ik u een beteren wijngaard in de plaats geven; of indien gij dit voor u voordeeliger acht, zal ik in geld betalen, zooveel hij waard is.</verse>
<verse osisID="1Kgs.21.3"> En Naboth antwoordde hem: De Heer beware mij, dat ik het erfgoed mijner vaderen aan u zou geven<note n="2979">De wet van Num. XXXVI 7 (zie noot 4 aldaar) verbood hem het erfbezit van zijn huis te vervreemden; vgl. Lev. XXV 23-28.</note>.</verse>
<verse osisID="1Kgs.21.4"> Achab kwam dan naar zijn huis<note n="2980">Waarschijnlijk te Samaria; zie v. 8.</note> wrevelig en woedend om het woord, dat Naboth, de Jezraheliet, tot hem gesproken had, zeggende: Ik geef u het erfgoed mijner vaderen niet. En zich op zijn bed werpend, keerde hij zijn gelaat naar den wand en at geen brood.</verse>
<verse osisID="1Kgs.21.5"> Toen trad Jezabel, zijne vrouw, tot hem binnen en zeide tot hem: Wat is de reden, waarom uwe ziel verdrietig is? en waarom eet gij geen brood?</verse>
<verse osisID="1Kgs.21.6"> En hij antwoordde haar: Ik heb gesproken met Naboth, den Jezraheliet, en tot hem gezegd: Geef mij uwen wijngaard voor geld; of indien gij het verkiest, zal ik u een beteren wijngaard in de plaats geven. En hij heeft gezegd: Ik geef u mijnen wijngaard niet.</verse>
<verse osisID="1Kgs.21.7"> Daarop zeide Jezabel, zijne vrouw, tot hem: Gij hebt wel groot gezag en zijt een fraaie koning over het rijk van Israël<note n="2981">De trotsche Jezabel spot met den zwakken koning, die zijn koninklijk gezag niet weet te gebruiken naar willekeur om zijne verlangens te voldoen. Anderen vertalen het Hebr.: ‘Nu moet gij uw koninklijk gezag over Israël doen gelden’, d.i. toonen dat gij koning zijt.</note>! Sta op en eet brood, en wees welgemoed; ik zal u den wijngaard van Naboth, den Jezraheliet, geven.</verse>
<verse osisID="1Kgs.21.8"> Zij schreef dan eenen brief uit naam van Achab en bezegelde dien met zijn ring en zond hem aan de oudsten en voornaamsten, die in de stad van Naboth waren en met hem woonden<note n="2982">Door zijn zegelring aan Jezabel af te staan had Achab haar onbeperkte volmacht gegeven. Het koninklijke zegel, op den brief afgedrukt, gold voor de handteekening des konings. De oudsten en voornaamsten zijn de overheden der stad.</note>.</verse>
<verse osisID="1Kgs.21.9"> Dit nu was de inhoud van den brief: Kondigt een vasten af en doet Naboth zitten onder de eersten des volks<note n="2983">Een algemeen vasten om zich openlijk voor God te verootmoedigen, alsof de stad eene misdaad had uit te boeten (vgl. I Reg. VII 6). Dit middel nam men te baat om meer plechtigheid te geven aan de rechtzaak, die men ging instellen, en een schijn van waarheid aan de zware beschuldiging tegen Naboth. Onder de eersten, Hebr.: ‘aan het hoofd des volks’, als een man van aanzien, opdat aanstonds de schuld te zwaarder zou wegen en strenger zou kunnen gestraft worden.</note>;</verse>
<verse osisID="1Kgs.21.10"> en laat heimelijk twee mannen, zonen van Belial, tegen hem optreden en valsche getuigenis spreken: Hij heeft God en den koning vaarwelgezegd; brengt hem dan naar buiten en steenigt hem, en zoo sterve hij<note n="2984">De wet (Deut. XVII 6; XIX 15; vgl. Num. XXXV 30) eischte een gelijkluidende aanklacht van minstens twee getuigen om iemand te veroordeelen. Zie voor zonen van Belial, d.i. misdadige menschen, Deut. XIII noot 8. Aldus noemt ze de verhaler ook in v. 13; het stond natuurlijk niet in den brief. Het woord valsche is eene bijvoeging der Vulgaat. De aanklacht hield waarschijnlijk in, dat Naboth schuldig was aan majesteitsschennis (zoo wilde Jezabel zijne weigering aan den koning zien opgevat); hierdoor had hij tevens God, wiens vertegenwoordiger de koning was, verzaakt. Zie voor de uitdrukking vaarwelzeggen of verzaken, Job. I 5, 11; II 9. Naar buiten, want buiten de stadspoorten was de plaats der terechtstelling; zie Deut. XVII 5, alwaar de straf der steeniging tegen de verzaking van God was bepaald. Vgl. Deut. XIII 10 en Lev. XXIV 14, 16.</note>.</verse> 
<verse osisID="1Kgs.21.11"> Zijne medeburgers nu, de oudsten en voornaamsten, die met hem in de stad woonden, deden gelijk Jezabel hun gelast had en gelijk geschreven was in den brief, dien zij aan hen gezonden had<note n="2985">Zoo diep bedorven was de overheid der stad Jezrahel. En geen wonder! Achab en Jezabel hadden jaren lang in die stad geregeerd.</note>:</verse>
<verse osisID="1Kgs.21.12"> zij kondigden een vasten af en deden Naboth zitten onder de eersten des volks.</verse>
<verse osisID="1Kgs.21.13"> En zij brachten twee mannen, zonen van den duivel<note n="2986">Hetzelfde als ‘zonen van Belial’, v. 10.</note>, voor en deden hen tegenover hem zitten; zij nu, als duivelsche mannen namelijk, getuigden tegen hem ten overstaan der menigte: Naboth heeft God en den koning vaarwelgezegd; daarom brachten zij hem buiten de stad en doodden hem met steenen<note n="2987">Naar IV Reg. IX 26 is niet alleen Naboth, maar zijn ook zijne kinderen met hem gesteenigd. Er bleven dus geene natuurlijke erfgenamen over. Wellicht was het om deze reden, ofwel omdat Naboth terechtgesteld was wegens majesteitsschennis, dat zijne bezittingen aan de kroon vervielen (v. 15, 16).</note>.</verse>
<verse osisID="1Kgs.21.14"> En zij zonden tot Jezabel, zeggende: Naboth is gesteenigd, en hij is dood.</verse>
<verse osisID="1Kgs.21.15"> Het geschiedde nu, toen Jezabel hoorde dat Naboth was gesteenigd en dood was, dat zij tot Achab sprak: Maak u op en neem bezit van den wijngaard van Naboth, den Jezraheliet, die geweigerd heeft u te wille te zijn en hem voor geld te geven; want Naboth is niet in leven, maar hij is dood.</verse>
<verse osisID="1Kgs.21.16"> En toen Achab dit hoorde, dat namelijk Naboth dood was, maakte hij zich op en daalde af naar den wijngaard van Naboth, den Jezraheliet, om dien in bezit te nemen.</verse>
<verse osisID="1Kgs.21.17"> Toen geschiedde het woord des Heeren tot Elias, den Thesbiet, zeggende:</verse>
<verse osisID="1Kgs.21.18"> Maak u op en daal af, Achab, den koning van Israël, die te Samaria woont, te gemoet; zie hij is naar den wijngaard van Naboth afgedaald om dien in bezit te nemen;</verse>
<verse osisID="1Kgs.21.19"> en gij zult tot hem spreken, zeggende: Dit zegt de Heer: Gij</verse> 
<verse osisID="1Kgs.21.1">hebt doodslag begaan en daarbij bezit verworven. En daarna zult gij voortgaan: Dit zegt de Heer: Op deze plaats, waar de honden het bloed van Naboth gelikt hebben, zullen zij ook uw bloed likken<note n="2988">Uit XXII 37 volg. blijkt, dat de voorspelling, gelijk ze v. 24 luidt, in haar geheel niet aan Achab in vervulling ging. Om de boetvaardigheid, die (v. 27) hij deed, kwam dit onheil op deze wijze niet over hem, maar over zijn zoon (IV Reg. IX 25 volg.), overeenkomstig het woord van God in v. 29. Het Hebr. kan vertaald worden: ‘daarom, omdat de honden’ enz.</note>.</verse>
<verse osisID="1Kgs.21.20"> En Achab zeide tot Elias: Hebt gij mij gevonden, uwen vijand<note n="2989">Hebr.: ‘mijn vijand’. Achab noemt Elias zijnen vijand, die alleen uit haat tegen den koning zulke dreigwoorden spreekt.</note>? En hij zeide: Ik heb u gevonden, omdat gij u verkocht hebt om te doen wat kwaad is in het oog des Heeren<note n="2990">Verkocht aan de zonde als haar slaaf om haar te dienen.</note>.</verse>
<verse osisID="1Kgs.21.21"> Zie, Ik zal onheil over u brengen en uw nageslacht wegmaaien en van Achab ombrengen al wie aan den muur watert, zoowel den beslotene als den geringste in Israël<note n="2991">Zie het aangeteekende op XIV 10.</note>.</verse>
<verse osisID="1Kgs.21.22"> En Ik zal uw huis maken als het huis van Jeroboam, den zoon van Nabat, en als het huis van Baäsa, den zoon van Ahia; omdat gij gehandeld hebt om Mij tot verbittering op te wekken, en Israël hebt doen zondigen<note n="2992">Zie XV 29 volg. en XVI 3, 11, 30-33.</note>.</verse>
<verse osisID="1Kgs.21.23"> Maar ook van Jezabel heeft de Heer gesproken, zeggende: De honden zullen Jezabel verslinden op den grond van Jezrahel<note n="2993">Zie de vervulling IV Reg. IX 30-37.</note>.</verse>
<verse osisID="1Kgs.21.1">Zoo Achab sterft in de stad, dan zullen de honden hem verslinden; doch sterft hij op het land, dan zullen de vogelen des hemels hem verslinden<note n="2994">Zie XIV 11 hetzelfde vonnis over Jeroboam I.</note>.</verse>
<verse osisID="1Kgs.21.25"> Er is dan<note n="2995">De verzen 25 en 26 bevatten het oordeel van den geschiedschrijver over Achab.</note> geen ander zóó geweest als Achab, die zich verkocht heeft om te doen wat kwaad is in het oog des Heeren; zijne vrouw Jezabel toch heeft hem aangezet;</verse>
<verse osisID="1Kgs.21.26"> en hij is zoo afschuwelijk ge- worden, dat hij de afgoden naliep, gemaakt door de Amorrheërs<note n="2996">Dezen vertegenwoordigen de verschillende volken van Chanaän; zie Gen. XV noot 12.</note>, die de Heer heeft uitgeroeid voor het aangezicht der kinderen van Israël.</verse>
<verse osisID="1Kgs.21.27"> Toen dan Achab die woorden<note n="2997">De bedreigingen van Elias in v. 19, 21-24.</note> hoorde, scheurde hij zijne kleederen en bedekte zijn lijf met een boetgewaad en vastte en legde zich in het boetkleed te slapen en ging met neergebogen hoofd<note n="2998">Verschillende teekenen van rouw en boete. Zie voor het scheuren der kleederen Gen. XXXVII noot 14, voor het boetgewaad t.a.p. noot 15. Tot meerdere boetedoening droeg Achab dit grove kleed op het bloote lijf (vgl. IV Reg. VI 30) en hield het ook bij nacht aan (vgl. Joël I 13). In plaats van ging met neergebogen hoofd heeft het Hebr.: ‘hij liep zachtkens’, wat eveneens een teeken van een boetvaardig hart zal geweest zijn.</note>.</verse>
<verse osisID="1Kgs.21.28"> En het woord des Heeren geschiedde tot Elias, den Thesbiet, zeggende:</verse>
<verse osisID="1Kgs.21.29"> Hebt gij wel gezien, dat Achab zich voor Mij heeft verootmoedigd? Daar hij zich dan Mijnentwille verootmoedigd heeft, zal Ik het onheil niet in zijne dagen brengen, maar in de dagen zijns zoons zal Ik het onheil brengen over zijn huis<note n="2999">Hieruit volgt, dat Achabs berouw en boetvaardigheid oprecht geweest is. Maar het was niet van langen duur, daar hij geheel en al beheerscht werd door zijne goddelooze vrouw (v. 25).</note>.</verse>
</chapter>
<chapter osisID="1Kgs.22">
<title>Hoofdstuk XXII.</title>
<p>Na een driejarigen vrede met Syrië treedt Achab in overleg met Josaphat van Juda, ten einde Ramoth in Galaäd aan de Syriërs te ontnemen (v. 1-4). Op verzoek van Josaphat raadpleegt Achab de godspraak, eerst door zijne talrijke profeten, die hem de zegepraal voorspellen (v. 5, 6), dan door den man Gods Micheas, die de verstrooiing van het leger voorzegt (v. 7-17) en voor den leugengeest der andere profeten waarschuwt (v. 18-23). Micheas geslagen en gekerkerd (v. 24-28). Krijgstocht tegen de Syriërs, waarbij Achab doodelijk gewond en het leger verstrooid wordt (v. 29-36). De honden likken het bloed van Achab (v. 37, 38); besluit zijner geschiedenis (v. 39-41). - Regeering van Josaphat over Juda, die godvreezend is als zijn vader Asa (v. 42-47); de vloot van Ophir (48-50); zijn dood (v. 51). - Aanvang der regeering van den goddeloozen Ochozias over Israël (v. 52-54).</p>
<verse osisID="1Kgs.22.1"> Er gingen dan drie jaar voorbij, zonder dat er oorlog was tusschen Syrië en Israël<note n="3000">Drie jaar, sinds het vredesverdrag van XX 34.</note>.</verse> 
<verse osisID="1Kgs.22.2"> Maar in het derde jaar toog Josaphat, de koning van Juda, af naar den koning van Israël<note n="3001">Volgens v. 45 was onder de regeering van Josaphat en Achab de vrede tot stand gekomen tusschen de rijken Juda en Israël. De vrede was bezegeld door het huwelijk van Josaphat's zoon Joram met Achab's dochter Athalia (zie hieromtrent II Par. XVIII noot 1). Toen Joram in het jaar 842 op veertigjarigen leeftijd (IV Reg. VIII 17) stierf, telde zijn jongste zoon (II Par. XXII 1) reeds twee en twintig jaren (IV Reg. VIII 26), zoodat in het jaar 854, het laatste jaar van Achab, waarin het hier verhaalde voorvalt (v. 37), de vrede tusschen de beide rijken omstreeks vijftien jaren moet hebben bestaan. Uit v. 4 en IV Reg. III 7 kan men opmaken dat Josaphat en Achab de verplichting op zich hadden genomen elkander in den oorlog bij te staan.</note>.</verse>
<verse osisID="1Kgs.22.3"> (En de koning van Israël zeide tot zijne dienaren: Weet gij niet dat Ramoth-Galaäd van ons is, en wij blijven in gebreke het uit de hand van den koning van Syrië te nemen<note n="3002">De juiste ligging van Ramoth in het Overjordaansche Galaäd is niet met zekerheid bekend; zie Jos. XX noot 7. Benadad, de koning van Syrië, had tegen zijne belofte (XX 34) deze Israëlietische stad in bezit gehouden en bedreigde daaruit het gansche gebied van Israël.</note>?)</verse>
<verse osisID="1Kgs.22.4"> En hij zeide tot Josaphat: Gaat gij met mij ten strijde naar Ramoth-Galaäd<note n="3003">Josaphat was een machtig koning met een sterk leger, II Par. XVII 12-19. Hij nam het voorstel aan en stelde zijne geheele krijgsmacht ter beschikking van Achab, v. 5.</note>?</verse>
<verse osisID="1Kgs.22.5"> En Josaphat zeide tot den koning van Israël: Gelijk ik ben, zoo zijt ook gij; mijn volk en uw volk zijn één; en mijne ruiterij is uwe ruiterij. En Josaphat zeide tot den koning van Israël: Raadpleeg, bid ik u, heden het woord des Heeren<note n="3004">Josaphat was dus niet geheel gerust en verlangde te weten of deze oorlog aan God welgevallig was en of hij op zijne hulp kon rekenen. Maar hij had dit moeten doen, alvorens aan Achab iets te beloven.</note>.</verse>
<verse osisID="1Kgs.22.6"> De koning van Israël verzamelde derhalve de profeten, omtrent vierhonderd man<note n="3005">Uit de woorden van Sedecias, het hoofd dezer profeten (v. 24), volgt, dat deze vierhonderd man geen profeten van den Baäl of van Astarte waren (zie XVIII 19, 22), maar lieden, die voorgaven het woord des Heeren te spreken; waarschijnlijk was aan den kalverendienst eene inrichting verbonden, die eene navolging der profetenscholen was. Zonder roeping oefenden zij het profetenambt uit en waren ten dienste des konings.</note>, en zeide tot hen: Moet ik naar Ramoth-Galaäd ten oorlog trekken, of het laten? En zij antwoordden: Trek op, en de Heer zal het in de hand des konings geven<note n="3006">Door den leugengeest bezield (v. 21-23), drukten zij wat zij wenschten uit in den vorm eener godspraak. Dat hunne uitspraak niet het woord Gods was, begreep Josaphat, v. 7.</note>.</verse> 
<verse osisID="1Kgs.22.7"> Maar Josaphat zeide: Is hier geen profeet des Heeren, opdat wij door hem raadplegen?</verse>
<verse osisID="1Kgs.22.8"> En de koning van Israël zeide tot Josaphat: Er is één man overgebleven, door wien wij den Heer kunnen raadplegen; maar ik haat hem, omdat hij mij geen goed, maar kwaad profeteert: Micheas, de zoon van Jemla. En Josaphat zeide tot hem: Spreek zoo niet, koning.</verse>
<verse osisID="1Kgs.22.9"> De koning van Israël riep dan een kamerdienaar en zeide tot hem: Breng terstond Micheas, den zoon van Jemla, hier.</verse>
<verse osisID="1Kgs.22.10"> De koning van Israël nu en Josaphat, de koning van Juda, zaten, ieder op zijn troon<note n="3007">De Oostersche koningen voerden draagbare troonen op reis met zich mede; Herod. VII 212.</note>, gekleed in koninklijken tooi, op het plein aan den ingang der poort van Samaria, en al de profeten profeteerden in hunne tegenwoordigheid.</verse>
<verse osisID="1Kgs.22.11"> Voorts had zich Sedecias, de zoon van Chanaäna, ijzeren horens gemaakt en zeide: Dit zegt de Heer: Hiermede zult gij Syrië wegstooten tot verdelgens toe<note n="3008">Misschien zinspelend op de profetie van Deut. XXXIII 17, had Sedecias ijzeren horens aan zijn voorhoofd vastgemaakt, om, in navolging der ware profeten, zijne profetie door eene zinnebeeldige handeling indrukwekkender te maken.</note>.</verse>
<verse osisID="1Kgs.22.12"> En al de profeten profeteerden op gelijke wijze, zeggende: Trek op naar Ramoth-Galaäd en ga voorspoedig, en de Heer zal het in de handen des konings geven.</verse>
<verse osisID="1Kgs.22.13"> De bode nu, die Micheas was gaan roepen, sprak tot hem, zeggende: Zie, de woorden der profeten kondigen uit éénen mond den koning geluk aan; zij dan uw woord als dat van hen en spreek geluk uit.</verse>
<verse osisID="1Kgs.22.14"> En Micheas zeide tot hem: Zoo waar de Heer leeft, al wat de Heer mij zeggen zal, dat zal ik spreken.</verse>
<verse osisID="1Kgs.22.15"> Hij kwam dan bij den koning, en de koning zeide tot hem: Micheas, moeten wij naar Ramoth-</verse> 
<verse osisID="1Kgs.22.1">Galaäd ten oorlog trekken, of het laten? En hij antwoordde hem: Trek op en ga voorspoedig, en de Heer zal het in de handen des konings geven.</verse>
<verse osisID="1Kgs.22.16"> Maar de koning zeide tot hem: Nog en nogmaals bezweer ik u, niets dan wat waar is in den naam des Heeren tot mij te spreken<note n="3009">Uit den toon, waarop de profeet sprak, begreep vermoedelijk de koning dat Micheas niet in ernst de woorden van de andere profeten herhaalde.</note>.</verse>
<verse osisID="1Kgs.22.17"> En hij zeide: Ik zag geheel Israël verstrooid op de bergen gelijk schapen, die geen herder hebben; en de Heer zeide: Dezen hebben geenen meester; een ieder keere in vrede naar zijn huis terug<note n="3010">Micheas zag in profetische geestvervoering onder dit beeld de volkomen nederlaag, den dood des konings en bijgevolg de verstrooiing van het leger, zoodat ieder een goed heenkomen zocht; in vrede, want met den dood des bevelhebbers was de oorlog geëindigd, of wel: zonder achtervolgd te worden.</note>.</verse>
<verse osisID="1Kgs.22.18"> (De koning van Israël zeide dan tot Josaphat: Heb ik u niet gezegd, dat hij mij geen geluk, maar altijd onheil profeteert<note n="3011">Achab wil Josaphat overtuigen dat de woorden van Micheas niet te vertrouwen zijn, maar voortkomen uit zijn haat tegen hem.</note>?)</verse>
<verse osisID="1Kgs.22.19"> Hij nu ging voort en zeide: Hoor derhalve het woord des Heeren<note n="3012">Het hier volgende visioen (ik zag enz.) noemt de profeet het woord des Heeren; het was derhalve de getrouwe uitdrukking van hetgeen hij in geestvervoering had gezien, niet de vrucht zijner eigen verbeelding.</note>: Ik zag den Heer zitten op zijn troon en het gansche heer des hemels bij Hem staan ter rechteren ter linkerzijde<note n="3013">De profeet zag den Heer als koning zetelen, omgeven door het gansche heer der aan God dienstbare hemelgeesten.</note>;</verse>
<verse osisID="1Kgs.22.20"> en de Heer zeide: Wie zal Achab, den koning van Israël, misleiden, dat hij optrekt naar Ramoth-Galaäd en daar sneuvelt<note n="3014">Deze vraag onderstelt dat in Gods raadsbesluiten de ondergang van Achab te Ramoth was vastgesteld.</note>? En de een sprak deze en de ander andere woorden<note n="3015">Dit beteekent dat Israël's God langs velerlei wegen zijnen wil kon verwerkelijken.</note>.</verse>
<verse osisID="1Kgs.22.21"> Toen trad de geest op<note n="3016">De geest is in het algemeen de geest der profetie. Deze is òf de geest des Heeren (v. 24), die Gods gezanten bezielt (vgl. I Reg. X 6, 10; XIX 20, 23), òf, gelijk hier, de booze geest, die de leugenprofeten beheerscht en daarom v. 22 een leugengeest wordt geheeten. Hij is hier als een dienaar des Heeren verpersoonlijkt en daarom voorgesteld als staande in het midden van Gods dienaren; vgl. Job II 1.</note> en ging staan voor den Heer en zeide: Ik zal hem misleiden. En de Heer sprak tot hem: Waarmede?</verse> 
<verse osisID="1Kgs.22.22"> En hij zeide: Ik zal heengaan en een leugengeest zijn in den mond van al zijne profeten. En de Heer zeide: Gij zult misleiden, ja het vermogen; ga heen en doe alzoo.</verse>
<verse osisID="1Kgs.22.23"> Nu dan, zie, de Heer heeft een leugengeest gelegd in den mond van al uwe profeten, die hier zijn, en de Heer heeft onheil tegen u gesproken<note n="3017">M.a.w. God heeft toegelaten dat uwe profeten, door den leugengeest gedreven, u misleidden; Hij heeft dit gewild als de verdiende straf voor uwe zonden. Door mijnen mond echter heeft de Heer (zie v. 17) onheil tegen u gesproken.</note>.</verse>
<verse osisID="1Kgs.22.24"> En Sedecias, de zoon van Chanaäna, trad nader en gaf Micheas een kaakslag en zeide: Heeft dan de geest des Heeren mij verlaten en tot u gesproken<note n="3018">Hebr.: ‘Hoe (II Par. XVIII 23 “langs welken weg”) is de geest des Heeren van mij overgegaan om tot u te spreken?’ Sedecias, het hoofd van Achab's profeten, die zich reeds v. 11 op den voorgrond geplaatst had, toont zich verbolgen om Micheas' woord, dat de geest, die hem bezielt, een leugengeest is.</note>?</verse>
<verse osisID="1Kgs.22.25"> En Micheas zeide: Gij zult het zien op dien dag, als gij in eene kamer, binnen in eene kamer, zult gaan om u te verbergen<note n="3019">Gij zult het zien, nl. dat de geest des Heeren tot mij heeft gesproken en niet tot u. De vervulling dezer godspraak is niet opgeteekend. Waarschijnlijk zal Sedecias zich, na den dood van Achab, uit schaamte of uit vrees voor de wraak des volks hebben verscholen in eene binnenkamer (zie XX 30).</note>.</verse>
<verse osisID="1Kgs.22.26"> En de koning van Israël zeide: Neemt Micheas, en hij blijve bij Amon, den overste der stad, en bij Joas, den zoon van Amelech<note n="3020">Voor hij blijve heeft het Hebr.: ‘en breng hem terug’. Dáár was hij dus reeds te voren. De Vulgaat neemt Amelech als eigennaam. Het Hebr. wordt beter vertaald: ‘Joas, den zoon des konings’ of den koninklijken prins.</note>;</verse>
<verse osisID="1Kgs.22.27"> en zegt tot hen: Dit zegt de koning: Zet dien man in de gevangenis en spijzigt hem met brood der verdrukking en met water der benauwdheid, totdat ik in vrede terugkeer<note n="3021">Spijzigt hem met gevangeniskost, totdat ik in vrede, d.i. ongedeerd, wederkom.</note>.</verse>
<verse osisID="1Kgs.22.28"> En Micheas zeide: Indien gij in vrede terugkeert, dan heeft de Heer niet door mij gesproken. En hij zeide: Hoort, volken altegader<note n="3022">De profeet roept tot getuigen niet alleen geheel het volk van Israël, maar al de volken, die later de vervulling zijner voorspelling zullen hooren.</note>.</verse>
<verse osisID="1Kgs.22.29"> Zoo trokken de koning van Israël en Josaphat, de koning van Juda, naar Ramoth-Galaäd<note n="3023">Niet zonder verbazing lezen wij dat, na dit tooneel, de godvreezende Josaphat toch met Achab ten strijde trok; waarschijnlijk wilde hij zijn gegeven woord niet breken. De profeet Jehu verweet het hem later, II Par. XIX 2.</note>.</verse>
<verse osisID="1Kgs.22.30"> De koning van Israël zeide dan tot Josaphat: Neem de wapenrusting en ga in den strijd<note n="3024">Hebr.: ‘(Ik zal mij) verkleeden en in den strijd gaan’. Wat Achab, blijkens het slot van het vers, werkelijk deed. Tot Josaphat zeide hij: ‘en gij’, trek uw eigen kleederen aan. Achab maakte zich onkenbaar, omdat hij bevreesd was voor het woord van Micheas. Voor Josaphat achtte hij dat niet noodig, omdat hij niet bedreigd was door den profeet.</note>, en trek uw eigen kleederen aan; de koning van Israël nu verkleedde zich en ging in den strijd.</verse>
<verse osisID="1Kgs.22.31"> Doch de koning van Syrië had bevolen aan de twee en dertig oversten der strijdwagens, zeggende: Valt niemand aan, klein noch groot, dan den koning van Israël alleen.</verse>
<verse osisID="1Kgs.22.32"> Toen derhalve de oversten der strijdwagens Josaphat zagen, vermoedden zij dat hij de koning van Israël was, en aanvallende richtten zij zich tegen hem; en Josaphat riep<note n="3025">Volgens II Par. XVIII 31 riep Josaphat ‘tot den Heer, en de Heer hielp hem en wendde (de Syriërs) van hem af’.</note>.</verse>
<verse osisID="1Kgs.22.33"> En de oversten der strijdwagens bemerkten dat het niet de koning van Israël was, en zij lieten van hem af.</verse>
<verse osisID="1Kgs.22.34"> Maar zeker iemand spande den boog en schoot doelloos een pijl af, en hij trof bij toeval den koning van Israël tusschen long en maag<note n="3026">Hebr.: ‘tusschen de aanhechtsels en het pantser’. Aan het pantser, dat de borst bedekte, waren metalen aanhechtsels om het onderlijf te beschutten; tusschen deze aanhechtsels waren openingen, waarin de pijl kon doordringen en doodelijk treffen.</note>. En deze zeide tot zijn wagenmenner: Wend uwe hand<note n="3027">d.i. Wend den teugel en keer den wagen om.</note> en breng mij buiten het leger, want ik ben zwaar gewond.</verse>
<verse osisID="1Kgs.22.35"> Er werd dan slag geleverd op dien dag, en de koning van Israël stond op zijn wagen tegenover de Syriërs, en des avonds stierf hij<note n="3028">Er werd dan enz., Hebr.: ‘De strijd werd hevig te dien dage’. Deze laatste woorden geven te kennen, dat de geheele loop van den strijd hier in het kort wordt samengevat. Op welken tijd van den dag het gevecht een aanvang nam, wordt niet bericht. Gedurende het gevecht tot aan den avond stond Achab op zijn wagen tegenover de Syriërs, die hem niet herkenden (v. 32 volg.) en zich tegen de Israëlieten en het leger van Josaphat hadden te verdedigen. Eerst tegen den avond werd Achab door den noodlottigen pijl (v. 34) getroffen en buiten het leger gebracht, alwaar hij vóór zonsondergang (v. 36) stierf.</note>; en het bloed van de wond vloeide in den bak van den wagen;</verse>
<verse osisID="1Kgs.22.36"> en voordat de zon onderging, klonk de kreet van den heraut door het gansche leger, zeggende: Een ieder keere terug naar zijne stad en naar zijn land.</verse>
<verse osisID="1Kgs.22.37"> De koning was dan gestorven en werd naar Samaria overgevoerd; en men begroef den koning te Samaria;</verse>
<verse osisID="1Kgs.22.38"> en men spoelde zijnen wagen af aan den vijver van Samaria, en de honden likten zijn bloed, en men spoelde de teugels af<note n="3029">In de plaats van de woorden en men spoelde de teugels af heeft de Septuag.: ‘en de lichte vrouwen baadden zich in het bloed’, d, i. in het water van dien vijver, dat met het bloed van Achab gemengd was. Zoo weinig eerbied had men voor den gestorven koning. Zie voor het volgende het aangeteekende op XXI 19 en verder de voorspelling van XX 42 en XXII 17.</note>, naar het woord des Heeren, dat Hij gesproken had.</verse>
<verse osisID="1Kgs.22.39"> Het overige nu der geschiedenis van Achab en al wat hij gedaan heeft, en het elpenbeenen huis, dat hij gebouwd<note n="3030">Waarschijnlijk een paleis, dat van binnen met opgelegd ivoor versierd was. Zie Ps. XLIV 9; Am. III 15.</note>, en al de steden, die hij versterkt heeft, is dit niet beschreven in het Boek der kronieken van Israël's koningen?</verse>
<verse osisID="1Kgs.22.40"> Achab ontsliep dan met zijne vaderen, en zijn zoon Ochozias werd koning in zijne plaats.</verse>
<verse osisID="1Kgs.22.41"> Josaphat nu, de zoon van Asa, was begonnen te regeeren over Juda in het vierde jaar van Achab, den koning van Israël<note n="3031">De geschiedenis van Josaphat's regeering wordt uitvoeriger verhaald in II Par. XVII-XX. Wat hier in v. 41-51 volgt, komt overeen met II Par. XX 31-37.</note>.</verse>
<verse osisID="1Kgs.22.42"> Hij telde vijf en dertig jaren, toen hij begon te regeeren, en vijf en twintig jaar regeerde hij te Jerusalem; zijne moeder heette Azuba, de dochter van Salaï.</verse> 
<verse osisID="1Kgs.22.43"> En hij wandelde op iederen weg van zijn vader Asa<note n="3032">Zie XV 11-15.</note> en week er niet van af; en hij deed wat recht was in het oog des Heeren.</verse>
<verse osisID="1Kgs.22.44"> Nochtans heeft hij de hoogten niet afgeschaft, want nog offerde het volk en brandde wierook op de hoogten.</verse>
<verse osisID="1Kgs.22.45"> En Josaphat had vrede met den koning van Israël<note n="3033">Zie noot 2. Met den koning, d.i. met het rijk van Israël, met Achab en zijne twee opvolgers Ochozias en Joram, de tijdgenooten van Josaphat.</note>.</verse>
<verse osisID="1Kgs.22.46"> Het overige nu der geschiedenis van Josaphat en zijne werken, die hij deed, en de oorlogen, is dit niet beschreven in het Boek der kronieken van Juda's koningen?</verse>
<verse osisID="1Kgs.22.47"> Maar ook wat er over was van de verwijfden<note n="3034">Zie het aangeteekende op XIV 24.</note>, die in de dagen van zijn vader Asa waren overgebleven, deed hij weg uit het land.</verse>
<verse osisID="1Kgs.22.48"> Er was toen geen koning aangesteld in Edom<note n="3035">Hebr.: ‘Er was geen koning in Edom, een stadhouder was er’, te weten een stadhouder van koning Josaphat, aan wien Edom toen onderworpen was (zie IV Reg. III 8). Dit bericht dient ter verklaring hoe Josaphat te Asiongaber (zie IX 26) schepen kon bouwen.</note>.</verse>
<verse osisID="1Kgs.22.49"> Koning Josaphat nu had zeeschepen<note n="3036">Hebr.: ‘Tharsisschepen’, zie X noot 17.</note> gebouwd, die naar Ophir moesten varen om goud; en zij konden niet gaan, omdat zij te Asiongaber schipbreuk leden<note n="3037">Volgens II Par. XX 35-37 had Josaphat die zeeschepen gebouwd in vereeniging met Ochozias van Israël. Om dit bondgenootschap werd Josaphat berispt door den van elders niet bekenden profeet Eliëzer en ook gestraft, doordat de schepen verbrijzeld werden.</note>.</verse>
<verse osisID="1Kgs.22.50"> Toen zeide Ochozias, de zoon van Achab, tot Josaphat: Laat mijne dienaren met uwe dienaren op de schepen gaan. En Josaphat weigerde<note n="3038">Om de in noot 38 vermelde berisping en bestraffing weigerde Josaphat te treden in het voorstel van Ochozias, niettegenstaande dit voorstel, om namelijk zijne onderdanen, bevaren zeelieden, af te staan, verlokkend was.</note>.</verse>
<verse osisID="1Kgs.22.51"> En Josaphat ontsliep met zijne vaderen en werd bij hen begraven in de Stad van David, zijnen vader; en zijn zoon Joram werd koning in zijne plaats.</verse> 
<verse osisID="1Kgs.22.52"> Ochozias nu, de zoon van Achab, begon te regeeren over Israël te Samaria, in het zeventiende jaar van Josaphat, den koning van Juda, en regeerde over Israël twee jaar<note n="3039">Ochozias, in het Hebr. ‘Achazja’, regeerde geen volle twee jaar (zie IV Reg. I 17).</note>.</verse>
<verse osisID="1Kgs.22.53"> En hij deed wat kwaad was in het oog des Heeren en wandelde op den weg van zijn vader en zijne moeder<note n="3040">Zie XVI 31-33.</note>, en op den weg van Jeroboam, den zoon van Nabat, die Israël had doen zondigen.</verse>
<verse osisID="1Kgs.22.54"> Hij diende ook den Baäl en aanbad hem, en hij tartte den Heer, den God van Israël, overeenkomstig alles wat zijn vader gedaan had.</verse>
</chapter>
</div>
	<div canonical="true" osisID="2Kgs" type="book">
		<title short="4Koningen" type="main">Het Vierde boek der Koningen</title>
<chapter osisID="2Kgs.1">
<title>Hoofdstuk I.</title>
<p>Moab's afval van Israël (v. 1) Ochozias, door een val zwaar gekwetst, zendt boden om Beëlzebub over zijn herstel te raadplegen (v. 2) Elias zendt de boden terug, om den koning te zeggen dat zijne krankheid ten doode is (v. 3-8). Een hoofdman over vijftig met zijne manschappen, een en andermaal afgezonden om Elias te halen, wordt beide malen door vuur van den hemel gedood (v. 9-12). Een derde gedraagt zich ootmoedig en Elias gaat met hem, om in persoon den koning zijn dood aan te kondigen (v. 13-16). Ochozias sterft en wordt opgevolgd door zijn broeder Joram (v. 17, 18).</p>
<verse osisID="2Kgs.1.1"><hi type="small-caps">Moab</hi> nu kwam in opstand tegen Israel, nadat Achab gestorven was<note n="3041">Het bericht over den afval van Moab is aan III 5 ontleend. Zie de aanteekeningen aldaar.</note>.</verse>
<verse osisID="2Kgs.1.2"> En Ochozias was gevallen door het tralievenster van zijne opperzaal, die hij te Samaria had, en lag krank; en hij zond boden en zeide tot hen: Gaat, raadpleegt Beëlzebub, den god van Accaron, of ik van deze mijne krankheid herstellen kan<note n="3042">Beëlzebub of Baäl-zeboeb beteekent letterlijk: ‘heer der vliegen’ of vliegengod, onder welken naam de Philistijnen den Baäl of zonnegod vereerden, daar hij geacht werd te gebieden over de zwermen vliegen of muskieten, welke bij de warmte der voorjaarszon ontstaan en in het Oosten voor mensch en dier een geweldige plaag zijn; hij werd voorts tegen allerlei plagen en ziekten aangeroepen. - Later veranderden de Joden ‘Baäl-zeboeb’ in ‘Baäl-zeboel’, d.i. ‘heer der woning’, en droegen die benaming over op den vorst der helsche woning, het hoofd der duivelen (zie den Griekschen tekst van Matth. X 25). De rabbijnen verbasterden, uit afkeer voor den afgod, zijn naam in ‘Baäl-zebel’, dat ‘heer van den mest’ of mestgod beteekent. - Accaron was de noordoostelijkste der vijf Philistijnsche steden.</note>.</verse>
<verse osisID="2Kgs.1.3"> Maar de engel des Heeren sprak tot Elias, den Thesbiet, zeggende: Maak u op en ga de boden van den koning van Samaria te gemoet en zeg tot hen: Is er dan geen God in</verse> 
<verse osisID="2Kgs.1.1">Israël, dat gij Beëlzebub, den god van Accaron, gaat raadplegen?</verse>
<verse osisID="2Kgs.1.4"> Daarom, dit zegt de Heer: Van het bed, waarop gij zijt gaan liggen, zult gij niet afkomen, maar den dood zult gij sterven. En Elias ging heen<note n="3043">Om zijn last te volbrengen. De volvoering daarvan wordt in het verhaal verondersteld.</note>.</verse>
<verse osisID="2Kgs.1.5"> En de boden keerden terug bij Ochozias. En hij zeide tot hen: Waarom zijt gij teruggekeerd<note n="3044">De koning begreep dat zij nog niet te Accaron konden geweest zijn.</note>?</verse>
<verse osisID="2Kgs.1.6"> En zij antwoordden hem: Een man kwam ons te gemoet en zeide tot ons: Gaat en keert terug naar den koning, die u gezonden heeft, en zegt tot hem: Dit zegt de Heer: Is het soms, omdat er geen God is in Israël, dat gij zendt om Beëlzebub, den god van Accaron, te raadplegen? Daarom zult gij van het bed, waarop gij zijt gaan liggen, niet afkomen, maar den dood sterven.</verse>
<verse osisID="2Kgs.1.7"> En hij zeide tot hen: Hoe was het uiterlijk en de kleeding van dien man, die u te gemoet kwam en deze woorden gesproken heeft?</verse>
<verse osisID="2Kgs.1.8"> En zij zeiden: Het was een ruigharig man en omgord met een lederen gordel aan zijne lendenen<note n="3045">Ruigharig, hetzij omdat hij een haren kleed droeg (vgl. Matth. III 4), hetzij omdat hij een sterk behaarde huid had (vgl. Gen. XXV 25), ofwel lang hoofd- en baardhaar droeg op de wijze der Nazareërs. Het eerste is het waarschijnlijkste. Een lederen gordel droegen de armsten.</note>. En hij sprak: Het is Elias, de Thesbiet.</verse>
<verse osisID="2Kgs.1.9"> En hij zond tot hem een hoofdman over vijftig met de vijftig, die onder hem waren. En deze ging naar hem op, terwijl hij op den top des bergs zat, en zeide: Man Gods, de koning gebiedt u af te komen<note n="3046">De koning zond klaarblijkelijk met het doel om den profeet gevangen te nemen, ten einde hem te straffen. Hij wist waar de profeet zich bevond, waarschijnlijk op een der bergen in de nabijheid van Samaria. De berg Karmel, de gewone verblijfplaats der profeten Elias en Eliseüs (III Reg. XVIII 19 en IV Reg. II 25; IV 22-25), lag eene groote dagreize van de hoofdstad. De hoofdman sprak naar het Hebr. meer barsch: ‘Man Gods, de koning zegt: Kom af!’ Blijkens het volgende was de benaming man Gods in zijn mond hoon en spotternij.</note>!</verse>
<verse osisID="2Kgs.1.10"> En Elias antwoordde en zeide tot den hoofdman over vijftig: In- dien ik een man Gods ben, zoo dale vuur van den hemel en vertere u en uwe vijftig! Er daalde dan vuur van den hemel en verteerde hem en de vijftig, die bij hem waren<note n="3047">Zoo wreekte God den smaad, Hem en zijnen dienaar aangedaan. Vgl. Luc. IX 54.</note>.</verse>
<verse osisID="2Kgs.1.11"> En andermaal zond hij tot hem een anderen hoofdman over vijftig en de vijftig met hem. En deze sprak tot hem<note n="3048">Nog onbeschaamder en vermeteler dan de eerste.</note>: Man Gods, dit zegt de koning: Kom terstond af!</verse>
<verse osisID="2Kgs.1.12"> Elias antwoordde en zeide: Indien ik een man Gods ben, zoo dale vuur van den hemel en vertere u en uwe vijftig. Er daalde dan vuur van den hemel en verteerde hem en zijne vijftig.</verse>
<verse osisID="2Kgs.1.13"> Nogmaals zond hij een derden hoofdman over vijftig en de vijftig, die bij hem waren. En toen deze gekomen was, boog hij zijne knieën voor Elias en smeekte hem<note n="3049">Aldus erkende hij eerbiedig de oppermacht des Heeren en het gezag van zijn profeet.</note> en zeide: Man Gods, acht toch mijn leven en het leven uwer dienaren, die bij mij zijn, niet gering!</verse>
<verse osisID="2Kgs.1.14"> Zie, vuur is van den hemel neergedaald en heeft de twee eerste hoofdmannen over vijftig met de manschappen, die bij hen waren, verteerd; nu dan bid ik dat gij u erbarmt over mijn leven.</verse>
<verse osisID="2Kgs.1.15"> De engel des Heeren sprak dan tot Elias, zeggende: Daal met hem af, vrees niet. Hij stond dan op en ging met hem af naar den koning;</verse>
<verse osisID="2Kgs.1.16"> en hij sprak tot hem: Dit zegt de Heer: Omdat gij boden hebt gezonden om Beëlzebub, den god van Accaron, te raadplegen, alsof er geen God in Israël was, wiens woord gij kondt raadplegen, daarom zult gij van het bed, waarop gij zijt gaan liggen, niet afkomen, maar den dood sterven.</verse>
<verse osisID="2Kgs.1.17"> Alzoo stierf hij, naar het woord des Heeren, dat Elias had gespro- ken; en zijn broeder Joram werd koning in zijne plaats, in het tweede jaar van Joram, den zoon van Josaphat, den koning van Juda<note n="3050">Volgens III 1 begon Joram van Israël te regeeren in het achttiende jaar van Josaphat, den koning van Juda, zooals de Septuagint ook hier leest. Zoo in v. 17 geene fout is ingeslopen, moeten wij aannemen dat Joram van Israël eerst in het tweede jaar van Joram van Juda plechtig als koning werd gehuldigd, vermoedelijk wijl hij te voren niet algemeen als zoodanig werd erkend; hetzelfde geval deed zich voor bij Amri (vgl. III Reg. XVI 15, 16 en 23 met de aanteekeningen).</note>; want hij had geen zoon.</verse>
<verse osisID="2Kgs.1.18"> Het overige nu der geschiedenis van Ochozias, wat hij gedaan heeft, is dit niet beschreven in het Boek der kronieken van Israël's koningen?</verse>
</chapter>
<chapter osisID="2Kgs.2">
<title>Hoofdstuk II.</title>
<p>Elias bezoekt Galgala, Bethel en Jericho, zonder dat Eliseüs hem wil verlaten (v. 1-6), hij scheidt de wateren van den Jordaan, belooft Eliseüs te geven wat deze hem vraagt en vaart voor zijne oogen ten hemel (v. 7-12). Eliseüs raapt den mantel van Elias op, scheidt daarmede de wateren van den Jordaan en wordt door de profetenzonen gehuldigd, omdat Elias' geest op hem rust (v. 13-15); hij staat hun toe dat zij, hoewel vergeefs, naar Elias laten zoeken (v. 16-18), maakt de wateren van Jericho gezond en vruchtbaar, straft knapen, die zich vermeten hem te bespotten, en vertrekt naar den Karmel en Samaria (v. 19-25).</p>
<verse osisID="2Kgs.2.1"> Het geschiedde nu, toen de Heer Elias in den stormwind ten hemel wilde opnemen, dat Elias en Eliseüs uit Galgala gingen<note n="3051">Dit Galgala, van waar Elias met Eliseüs zijnen tocht begon, is wel te onderscheiden van ‘Galgala’ aan de oostzijde van Jericho (Jos. IV 19). Want van dit Galgala uitgaande, dat aan den Jordaan lag, kwam men eerst te Jericho en dan te Bethel, terwijl hier (v. 2, 4, 6) de richting van Elias' tocht juist omgekeerd is. Volgens de meesten ligt het hier bedoelde Galgala noordelijk van Bethel; zie Deut. XI 30 met noot 11. Hoe zij hier gekomen waren, zegt het verhaal niet. Wellicht is het Hebr.: ‘hag-gilgal’, dat ‘de berg’ beteekent, geen eigennaam en wordt hierdoor de berg Karmel, de gewone verblijfplaats (zie I noot 6) van Elias en Eliseüs, als het punt van uitgang aangeduid.</note>.</verse>
<verse osisID="2Kgs.2.2"> En Elias zeide tot Eliseüs: Blijf hier, want de Heer heeft mij naar Bethel gezonden. En Eliseüs antwoordde hem: Zoo waar de Heer leeft en uwe ziel leeft, ik verlaat u niet! En toen zij naar Bethel afdaalden,</verse>
<verse osisID="2Kgs.2.3"> kwamen de profetenzonen, die</verse> 
<verse osisID="2Kgs.2.1">te Bethel waren, uit, tot Eliseüs, en zeiden tot hem: Weet gij wel dat de Heer heden uwen meester van u zal wegnemen? En hij antwoordde: Ja, ik weet het<note n="3052">Hoe de profetenleerlingen en Eliseüs dit wisten, wordt niet bericht. Velen nemen aan dat de leerlingen en de profeet, ieder afzonderlijk, en buiten weten van Elias, eene openbaring Gods ontvangen hadden. Men kan echter evengoed veronderstellen dat Elias hen van zijn heengaan onderricht had. De wijze, waarop die wegneming zou geschieden, was den profetenleerlingen onbekend; anders zouden zij hem na zijne wegneming niet zoo ijverig gezocht hebben (v. 16-18). Of Elias zelf en Eliseüs dit vooraf wisten, kan men uit het verhaal niet opmaken. Elias ging afscheid nemen van de leerlingen, die te Bethel en te Jericho in vereeniging leefden. Hij wilde niet dat Eliseüs hem vergezelde, daar hij de eenzaamheid zocht. Eerst toen hem tot driemaal toe (v. 2, 4 en 6) de verkleefdheid van zijnen dienaar was gebleken, zag hij hierin een teeken van Gods wil en stond hij aan Eliseüs toe hem te volgen.</note>; houdt u stil<note n="3053">Spreekt er niet van, om geen oploop te verwekken in strijd met Elias' verlangen naar eenzaamheid.</note>.</verse>
<verse osisID="2Kgs.2.4"> Elias nu zeide tot Eliseüs: Blijf hier, want de Heer heeft mij naar Jericho gezonden. En hij zeide: Zoo waar de Heer leeft en uwe ziel leeft, ik verlaat u niet! En toen zij te Jericho kwamen,</verse>
<verse osisID="2Kgs.2.5"> traden de profetenzonen, die te Jericho waren, op Eliseüs toe en zeiden tot hem: Weet gij wel dat de Heer heden uwen meester van u zal wegnemen? En hij zeide: Ja, ik weet het; houdt u stil!</verse>
<verse osisID="2Kgs.2.6"> Elias nu zeide tot hem: Blijf hier, want de Heer heeft mij naar den Jordaan gezonden. En hij zeide: Zoo waar de Heer leeft en uwe ziel leeft, ik verlaat u niet! Zoo gingen zij met hun beiden samen;</verse>
<verse osisID="2Kgs.2.7"> en vijftig mannen uit de profetenzonen gingen hen achterna, en zij bleven aan dien kant van verre staan<note n="3054">Om te zien wat er gebeuren zou aan den Jordaan, die op die plaats en althans toen niet doorwaadbaar was (v. 8), en waar zij verder, indien de profeten over den Jordaan gingen, zouden blijven (v. 15).</note>; maar zij beiden stonden aan den Jordaan.</verse>
<verse osisID="2Kgs.2.8"> En Elias nam zijn mantel en rolde hem op en sloeg de wateren; en deze verdeelden zich her- en derwaarts, en beiden gingen zij door het droge over<note n="3055">Gelijk Moses met zijn staf, het zinnebeeld zijner waardigheid (Exod. XIV 16), zoo scheidde Elias met zijn mantel, het zinnebeeld van zijn profetenambt (III Reg. XIX 19), de wateren.</note>.</verse> 
<verse osisID="2Kgs.2.9"> En toen zij waren overgegaan, zeide Elias tot Eliseüs: Vraag wat gij wilt dat ik voor u doe, voordat ik van u word weggenomen. En Eliseüs zeide: Ik vraag dat uw geest in dubbele mate op mij kome<note n="3056">Eliseüs wist (III Reg. XIX 16) dat hij Elias' opvolger zou zijn. Daarom vroeg hij, naar het Hebr. en de Septuag., dat een dubbel deel van Elias' geest op hem mocht komen. Naar Deut. XXI 17 had de eerstgeborene het recht op een dubbel deel uit de vaderlijke erfenis en werd hij na den dood des vaders het hoofd van het gezin (zie Gen. XXV noot 20). Zoo vraagt dus Eliseüs om de profetische gave in dubbele mate te ontvangen en om als opvolger van Elias het hoofd der profetenleerlingen te worden (zie v. 15).</note>.</verse>
<verse osisID="2Kgs.2.10"> En hij antwoordde: Gij vraagt iets moeilijks<note n="3057">Hebr.: ‘gij doet een zware vraag’, d.i. vraagt een zaak van gewicht, waarover ik niet kan beschikken en die God alleen verleent.</note>; nochtans indien gij mij ziet, wanneer ik van u word weggenomen, zult gij hebben wat gij gevraagd hebt; maar indien gij mij niet ziet, zult gij het niet hebben<note n="3058">Indien gij mij ziet, d.w.z. indien God toelaat dat gij getuige zijt van de wijze mijner wegneming, is dit een teeken dat Hij uwe bede verhoord heeft.</note>.</verse>
<verse osisID="2Kgs.2.11"> En terwijl zij voortgingen en al wandelend met elkander spraken, zie, een wagen van vuur en paarden van vuur scheidden hen van elkander; en Elias voer in den stormwind op ten hemel<note n="3059">Wagen en paarden, het gewone vervoermiddel, omdat Elias naar een andere plaats werd weggevoerd. Van wagen en paarden in eigenlijken zin kan geen sprake zijn. Beide toch waren van vuur, een zinnebeeld der hemelsche kracht, waarmede Elias werd opgenomen, evenals de stormwind, waarin hij ten hemel, d.i. in den luchthemel, levend werd opgevoerd. Zonder te sterven werd hij gelijk Henoch (Gen. V 24) van de aarde weggenomen naar eene voor ons onbekende plaats, van waar hij zal wederkomen vóór den laatsten oordeelsdag; zie Eccli. XLVIII 10, 13 en Mal. IV noot 5. Vgl. ook Matth. XVII 3.</note>.</verse>
<verse osisID="2Kgs.2.12"> Eliseüs nu zag het en riep: Mijn vader, mijn vader! Israël's strijdwagen en zijn wagenmenner<note n="3060">Eliseüs zag Elias' opneming van de aarde en ontving dus wat hem v. 10 beloofd was. Naar het Hebr. riep hij uit: ‘Israël's strijdwagen en zijne ruiterij’ (zie XIII 14), d.w.z. gij waart Israël's krachtige bescherming. Elias toch had Israël beschut tegen zijn gevaarlijksten vijand, de afgoderij, die hij zoo krachtig bestreden had. Waarschijnlijk gaf de wagen met de paarden van vuur den profeet aanleiding tot deze figuurlijke uitdrukking.</note>! En hij zag hem niet meer en greep zijne kleederen en scheurde ze in tweeën<note n="3061">Tot teeken van diepe smart over het verlies van zijn meester; zie Gen. XXXVII noot 14.</note>.</verse>
<verse osisID="2Kgs.2.13"> En hij raapte den mantel van Elias op, die van hem afgevallen was<note n="3062">De profetenmantel was voor Eliseüs een kostbaar aandenken en een teeken dat zijn gebed werkelijk verhoord was, en strekte tevens voor zijne leerlingen ten bewijs dat hij de wettige opvolger was van Elias.</note>; en hij keerde terug en stond aan den oever van den Jordaan;</verse> 
<verse osisID="2Kgs.2.14"> en met den mantel van Elias, die van hem afgevallen was, sloeg hij de wateren, en zij verdeelden zich niet; en hij zeide: Waar is de God van Elias, ook nu? En hij sloeg de wateren en zij verdeelden zich her- en derwaarts, en Eliseüs ging over<note n="3063">De woorden en zij verdeelden zich niet staan niet in het Hebr., waarmede de Syrische vertaling en de beste Grieksche tekstuitgaven overeenstemmen. Zij zijn in eenige Grieksche handschriften en (na den H. Hiëronymus) in de Latijnsche vertaling ingeslopen, waarschijnlijk om het tweede hij sloeg de wateren te verklaren. Maar uit deze herhaling volgt niet met zekerheid, dat Eliseüs de wateren tweemaal sloeg. De vraag van den profeet Waar enz. veronderstelt geen twijfel of gebrek aan geloof, maar getuigt eerder voor zijn onbeperkt vertrouwen op God. De zin daarvan is: Toone ook nu (na Elias' wegvoering) de God van Elias dat Hij met mij is, gelijk Hij met Elias geweest is.</note>.</verse>
<verse osisID="2Kgs.2.15"> Toen nu de profetenzonen, die te Jericho aan de overzijde waren, het zagen, zeiden zij: De geest van Elias rust op Eliseüs<note n="3064">Uit het wonder, dat zij met hunne eigen oogen gezien hadden, besloten zij dat God aan Eliseüs dezelfde macht en dezelfde bediening had toebedeeld en hij dus Elias' opvolger was.</note>! En zij kwamen hem te gemoet en wierpen zich voor hem, diep ter aarde gebogen, neder</verse>
<verse osisID="2Kgs.2.16"> en zeiden tot hem: Zie, er zijn bij uwe dienaren vijftig kloeke mannen; dezen kunnen uwen meester gaan zoeken, of wellicht de geest des Heeren hem weggenomen en hem op een der bergen of in een der dalen geworpen heeft<note n="3065">Omdat Elias tot dusver geheimzinnig placht te komen en te verdwijnen (vgl. III Reg. XVIII 12), besloten zij dat de profeet door God opgenomen en ergens verborgen was.</note>. En hij zeide: Zendt hen niet.</verse>
<verse osisID="2Kgs.2.17"> En zij dwongen hem, totdat hij het inwilligde<note n="3066">Hebr.: ‘En zij dwongen hem tot verlegen wordens toe’, d.i. totdat hij zich schaamde het verder te weigeren. Eliseüs had den leerlingen tot dusver niet medegedeeld wat er met Elias geschied was.</note> en zeide: Zendt dan. En zij zonden vijftig mannen; en toen zij drie dagen gezocht hadden, vonden zij hem niet.</verse>
<verse osisID="2Kgs.2.18"> En zij kwamen bij hem terug; hij nu vertoefde te Jericho; en hij zeide tot hen: Heb ik u niet gezegd: Zendt hen niet?</verse>
<verse osisID="2Kgs.2.19"> En de mannen der stad zeiden tot Eliseüs: Zie, de ligging dezer stad is zeer goed, gelijk gij, meester, zelf ziet; maar het water is zeer slecht, en het land is onvruchtbaar<note n="3067">Het Hebr. beteekent, zooals de Septuag. te kennen geeft en ook uit de woorden van den profeet in v. 21 volgt: ‘en het land brengt misgeboorten te weeg’.</note>.</verse>
<verse osisID="2Kgs.2.20"> En hij zeide: Brengt mij een nieuwe schaal en doet er zout in<note n="3068">Eene nieuwe schaal, omdat het eene godsdienstige handeling gold. Zout als bederfwerend middel een passend zinnebeeld en een uitwendig teeken van hetgeen Gods wonderkracht zou bewerken.</note>. En toen zij dit gebracht hadden,</verse>
<verse osisID="2Kgs.2.21"> ging hij naar de waterwel, wierp er het zout in en zeide: Dit zegt de Heer: Ik heb dit water gezond gemaakt, en daar zal geen dood en geen onvruchtbaarheid meer in zijn.</verse>
<verse osisID="2Kgs.2.22"> Zoo werd het water gezond, tot op dezen dag, naar het woord van Eliseüs, dat hij gesproken had.</verse>
<verse osisID="2Kgs.2.23"> Hij ging nu van daar op naar Bethel; en terwijl hij den weg opging, kwamen er kleine knapen uit de stad en bespotten hem, zeggende: Ga voort, kaalkop; ga voort, kaalkop<note n="3069">Die baldadige spotters kunnen wel jongelieden van omstreeks vijftien jaar geweest zijn, die wisten wat zij deden; dien leeftijd toch kan het Hebr. ‘nearim’ aanduiden (zie III Reg. III noot 7 en Jer. I noot 5). Zij zagen aan Eliseüs' kleeding wie hij was, en bespotten dus in hem den man Gods. De inwoners van Bethel, de stad van den kalverendienst, waren waarschijnlijk op Elias en Eliseüs verbitterd.</note>!</verse>
<verse osisID="2Kgs.2.24"> En omziende zag hij hen en vloekte hen in den naam des Heeren; en twee beren kwamen uit het woud en verscheurden twee en veertig van die knapen<note n="3070">Op zulk eene geduchte wijze leerde God aan de inwoners van Bethel en aan geheel Israël dat Hij achting en eerbied vorderde voor zich en zijnen afgezant. De profeet vloekte hen, d.i. sprak eene verdiende strafbedreiging over hen uit, en God zond de twee beren tot hunne gerechte straf.</note>.</verse>
<verse osisID="2Kgs.2.25"> En hij ging van daar heen naar den berg Karmel<note n="3071">De profeet ging tot dusver (v. 15-23) denzelfden weg, dien hij met Elias (v. 1-8) gekomen was. Waarschijnlijk is dus het v. 1 genoemde ‘hag-gilgal’ de berg Karmel; zie noot 1.</note>, en van daar keerde hij terug naar Samaria<note n="3072">Naar VI 32 had Eliseüs eene woning te Samaria, waarheen hij van den Karmel terug moest.</note>.</verse>
</chapter>
<chapter osisID="2Kgs.3"> 
<title>Hoofdstuk III.</title>
<p>Joram's goddeloos bestuur over Israël (v. 1-3). Mesa, de koning van Moab, was van Israël afgevallen (v. 4, 5); daarom verbindt Joram zich met Josaphat van Juda en begeeft zich met hem ten oorlog (v. 6-8). Gebrek aan water brengt de legers der drie koningen, van Israël, Juda en Edom, in den uitersten nood (v. 9-10). De profeet Eliseüs belooft om wille van Josaphat water en de overwinning (v. 11-19). Het dal stroomt over van water, dat de Moabieten voor bloed aanzien, meenende dat de verbonden koningen onderling handgemeen zijn geworden (v. 20-22). Nederlaag en verwoesting van Moab; belegering van Kir-Hareseth (v. 23-25). Na een vergeefschen uitval offert de koning van Moab zijnen zoon op de muren der stad, waarop de belegeraars verontwaardigd aftrekken (v. 26, 27).</p>
<verse osisID="2Kgs.3.1"> Joram nu, de zoon van Achab, werd koning over Israël te Samaria, in het achttiende jaar van Josaphat, den koning van Juda<note n="3073">Zie I 17.</note>. En hij regeerde twaalf jaar.</verse>
<verse osisID="2Kgs.3.2"> En hij deed wat kwaad was in het oog des Heeren, hoewel niet gelijk zijn vader en zijne moeder; want hij deed de zuilen van den Baäl weg, die zijn vader gemaakt had<note n="3074">Voor zuilen heett het Hebr. het enkelvoud: ‘de zuil van den Baäl’, die naar X 26 in den tempel van den Baäl te Samaria stond. - Het gelukte Joram niet den Baälsdienst uit te roeien (zie X 18-28), wat zeker was toe te schrijven aan zijne moeder Jezabel (zie III Reg. XVI 31; XVIII 19 en XXI 25), die nog aan het einde zijner regeering leefde (IX 30).</note>.</verse>
<verse osisID="2Kgs.3.3"> Maar de zonden van Jeroboam, den zoon van Nabat, die Israël had doen zondigen, kleefde hij aan en week daarvan niet af<note n="3075">M.a.w. den kalverendienst bleef hij in stand houden; zie III Reg. XV 26.</note>.</verse>
<verse osisID="2Kgs.3.4"> Mesa nu, de koning van Moab<note n="3076">Van den Moabietischen koning Mesa wordt in het Louvre te Parijs een merkwaardige gedenksteen bewaard, die in 1868 onder de puinhoopen van Dibon, oostelijk van de Doode Zee, werd gevonden. De gedenksteen werd waarschijnlijk door Mesa zelf opgericht ter herinnering aan zijne overwinning op Israël. Het opschrift van vier en dertig regels bericht o.a. dat Amri van Israël (III Reg. XVI 23) Moab schatplichtig had gemaakt, waaruit volgt, dat dit volk, door David onderworpen (II Reg. VIII 2), nà David en vóór Amri zijne onafhankelijkheid had herwonnen. Na Achab's dood (in 854) weigerde Moab langer cijnsbaar te zijn aan Israël (I 1 en III 5). De opvolger van Achab, Ochozias, was gedurende zijne nauwelijks tweejarige regeering niet bij machte geweest den opstand te onderdrukken. Dit geschiedde eerst onder den volgenden koning Joram, gelijk hier verder verhaald wordt. Doch waarschijnlijk was deze onderwerping van zeer korten duur (zie noot 28). Mesa roemt op zijne overwinningen en zegt dat hij stad na stad op Israël heroverde, die herbouwde en versterkte, zelfs Israëlietisch gebied bemeesterde.</note>, hield veel vee en bracht den koning van Israël honderdduizend lamme- ren op en honderdduizend rammen met hunne vachten<note n="3077">Mesa betaalde zijne jaarlijksche schatting, naar de gewoonte dier tijden, in natuur, met lammeren of hamels en rammen (vgl. Is. XVI 1). Het Hebr. kan beteekenen òf dat alleen de wol van zoovele hamels en rammen òf dat zoovele hamels en de wol van zoovele rammen geleverd werd.</note>.</verse>
<verse osisID="2Kgs.3.5"> En toen Achab gestorven was, viel hij af van het verbond, dat hij met den koning van Israël had<note n="3078">Dit bericht (zie I 1) leidt den veldtocht van Joram tegen Moab in.</note>.</verse>
<verse osisID="2Kgs.3.6"> Daarom toog koning Joram te dien dage uit Samaria en monsterde geheel Israël<note n="3079">Te dien dage, toen nl. Joram koning geworden was (zie noot 4) en Mesa opnieuw weigerde de schatting te betalen; hij monsterde geheel Israël, d.w.z. hij riep alle strijdbare mannen te wapen om Moab te onderwerpen.</note>.</verse>
<verse osisID="2Kgs.3.7"> En hij zond tot Josaphat, den koning van Juda, zeggende: De koning van Moab is van mij afgevallen, kom met mij tegen hem ten oorlog. En deze antwoordde: Ik zal optrekken; wie de mijne is, is de uwe; mijn volk is uw volk; en mijne paarden zijn uwe paarden<note n="3080">Hoewel Josaphat door den profeet Jehu was berispt om zijn bondgenootschap met het huis van Achab (II Par. XIX 2 en XX 37), beloofde hij toch aan Joram zijne hulp en wel in dezelfde bewoordingen als voorheen (III Reg. XXII 5). Tot zijne verontschuldiging zij gezegd, dat de Moabieten onder zijne regeering een inval in Juda gedaan hadden (II Par. XX 1); hij nam dus deze gelegenheid te baat om zijne eigen vijanden te straffen.</note>.</verse>
<verse osisID="2Kgs.3.8"> En hij zeide: langs welken weg zullen wij optrekken? En de ander antwoordde: Door de woestijn van Idumea<note n="3081">Zij konden in het land van Moab vallen of wel ten noorden, door den Jordaan bij Jericho over te steken, òf wel ten zuiden, door Juda en Edom, om de Doode Zee heen. Deze laatste weg ging door eene ruwe bergstreek en door een dorre woestijn; hij lag open, omdat Edom toen nog (vgl. III Reg. XXII 48; zie echter IV Reg. VIII 20) van Juda afhankelijk was. Waarom deze langere en moeilijke weg gekozen werd, is niet met zekerheid te zeggen; misschien om Moab te verrassen of om de Edomietische krijgsmacht (v. 9) te kunnen medevoeren of om de Moabietische hoofdstad spoediger te bereiken. Het kan ook zijn, dat langs den korteren weg gevaren dreigden. De Syriërs hadden Ramoth in het Overjordaansche nog in bezit (III Reg. XXII) en konden dus de vereenigde legers bij het overtrekken van den Jordaan bemoeilijken.</note>.</verse>
<verse osisID="2Kgs.3.9"> Zoo togen dan de koning van Israël en de koning van Juda en de koning van Edom voort; en toen zij eenen weg van zeven dagen hadden omgetrokken, was er geen water voor het leger en voor de lastdieren, die hen volgden<note n="3082">Zij waren toen, het zuidelijke gedeelte van de Doode Zee omtrekkende, aan de grens van Moab gekomen (v. 21). - Edom had toen weer een koning; zie III Reg. XXII 48.</note>.</verse> 
<verse osisID="2Kgs.3.10"> En de koning van Israël zeide: Ach, ach, ach! de Heer heeft ons, de drie koningen, samengebracht om ons in de handen van Moab over te leveren<note n="3083">Het leger bevond zich werkelijk in zeer benarde omstandigheden. Na een afmattenden marsch vonden zij geen water, waar zij dit verwacht hadden, en zagen zij het vijandelijke leger (v. 21-22) tegenover zich gelegerd. Aanvallen en terugtrekken schenen beide onmogelijk. Maar terwijl Joram van Israël den moed liet zinken, hoopte Josaphat geloovig op den Heer (v. 11).</note>.</verse>
<verse osisID="2Kgs.3.11"> En Josaphat zeide: Is hier niet een profeet des Heeren, dat wij door hem den Heer verbidden? En een uit de dienaren van den koning van Israël antwoordde: Hier is Eliseüs, de zoon van Saphat, die water op de handen van Elias goot<note n="3084">d.i. Die Elias' persoonlijke dienaar was en, evenals zijn meester, in innige betrekking staat tot den Heer. - Eliseüs was het leger van Israël gevolgd, voorzeker op ingeving van God.</note>.</verse>
<verse osisID="2Kgs.3.12"> En Josaphat zeide: Bij hem is het woord des Heeren. En de koning van Israël en Josaphat, de koning van Juda, en de koning van Edom gingen tot hem.</verse>
<verse osisID="2Kgs.3.13"> Doch Eliseüs zeide tot den koning van Israël: Wat is er tusschen mij en u? ga tot de profeten van uw vader en uwe moeder<note n="3085">De zin is: Wat heb ik met u, die den Heer verzaakt hebt, te maken? - De profeten van Joram's vader waren de vierhonderd, aan wier hoofd Sedecias stond (zie III Reg. XXII 6, 11), en die zijner moeder de profeten van III Reg. XVIII 19.</note>. En de koning van Israël zeide tot hem: Waarom heeft de Heer deze drie koningen samengebracht om hen in de handen van Moab over te leveren<note n="3086">Hebr.: ‘Niet alzoo! want de Heer heeft deze drie koningen geroepen om’ enz. Wat schijnt te beteekenen: Ik heb wel met u, den profeet des Heeren, te maken, want de Heer heeft ons in deze benarde omstandigheden gebracht. Gij kunt door uwe voorspraak of door eene godspraak uitkomst geven.</note>?</verse>
<verse osisID="2Kgs.3.14"> En Eliseüs zeide tot hem: Zoo waar de Heer der heerscharen leeft, voor wiens aangezicht ik sta, indien ik geen eerbied had voor het aangezicht van Josaphat, den koning van Juda, ik zou op u niet eens acht geven en naar u zelfs niet omzien<note n="3087">De profeet wil Joram eerst duidelijk doen inzien dat hij de hulp, welke de Heer zou verleenen, aan den godvreezenden Josaphat te danken had.</note>.</verse>
<verse osisID="2Kgs.3.15"> Nu dan, haalt mij een citerspeler. En toen de citerspeler tok- kelde, kwam op hem de hand des Heeren<note n="3088">De muziek bevorderde de kalmte van zijne gemoedsgesteldheid, welke hem beter geschikt maakte om Gods ingeving te ontvangen. Vgl. I Reg. XVI 16. Zie voor de uitdrukking kwam op hem de hand des Heeren Ez. I noot 4 en vgl. III Reg. XVIII 46.</note>, en hij zeide:</verse>
<verse osisID="2Kgs.3.16"> Dit zegt de Heer: Maakt in de bedding dezer rivier putten bij putten<note n="3089">Hebr.: ‘Maakt dit dal vol putten’ om het water, dat weldra in het dal zal stroomen, te verzamelen.</note>.</verse>
<verse osisID="2Kgs.3.17"> Want dit zegt de Heer: Gij zult wind noch regen zien; en deze bedding zal vol water zijn: en gij zult drinken, gij met uwe gezinnen en uwe lastdieren.</verse>
<verse osisID="2Kgs.3.18"> En dit is nog weinig in het oog des Heeren; daarbij zal Hij ook Moab in uwe handen leveren.</verse>
<verse osisID="2Kgs.3.19"> En gij zult elke versterkte veste en elke uitgelezen stad overweldigen en elken vruchtbaren boom omhouwen<note n="3090">De wet van Deut. XX 19 volg. schijnt alleen de steden van Chanaän te betreffen (zie t.a.p. v. 15-17), tenzij hier door God zelf eene uitzondering voor Moab gemaakt wordt.</note> en alle waterbronnen verstoppen en elken uitgelezen akker met steenen bedekken<note n="3091">Om de akkers onvruchtbaar te maken of (Hebr.) te ‘bederven’.</note>.</verse>
<verse osisID="2Kgs.3.20"> Het geschiedde dan des morgens, wanneer men het offer pleegt op te dragen<note n="3092">Hebr.: ‘als het spijsoffer opsteeg’ in den tempel te Jerusalem, bij het krieken van den dag (vgl. Ex. XXIX 38-40).</note>, en zie, er kwam water van den kant van Edom<note n="3093">Waarschijnlijk ten gevolge van een onweder in het gebergte van Edom.</note>, en het land werd vol van het water.</verse>
<verse osisID="2Kgs.3.21"> Toen nu al de Moabieten gehoord hadden dat de koningen waren opgetrokken om tegen hen te strijden, hadden zij allen opgeroepen, die den bovengordel droegen<note n="3094">Aan den bovengordel droeg men het zwaard. De zin zal dus zijn: allen, die de wapens konden dragen. Het Hebr. heeft letterlijk: ‘van elk, die den gordel omgordde, en daarboven’, wat kan beteekenen: allen, jong en oud.</note>; en zij stonden aan de grenzen.</verse>
<verse osisID="2Kgs.3.22"> En toen zij zich bij het krieken van den dag opmaakten en de zon aan de overzijde van het water was opgegaan, zagen de Moabieten het water tegenover zich rood als bloed<note n="3095">De Moabieten konden weten dat daar te voren geen water was, en regen was er niet gevallen (v. 17). De stralen der opgaande zon gaven aan het water een rooden weerschijn als van bloed.</note>;</verse> 
<verse osisID="2Kgs.3.23"> en zij zeiden: Dat is bloed van het zwaard! de koningen zijn onderling slaags geweest en hebben elkander gedood<note n="3096">Zij meenden dat de drie koningen onderling gedaan hadden, gelijk zij zelven tegenover Ammon, II Par. XX 23. Zie nog andere voorbeelden daarvan Judic. VII 22 en I Reg. XIV 20.</note>; nu voort, Moab, naar den buit!</verse>
<verse osisID="2Kgs.3.24"> En zij trokken voort naar het kamp van Israël; maar Israël maakte zich op en versloeg Moab; en zij namen de vlucht voor hen. Zoo kwamen de overwinnaars en versloegen Moab;</verse>
<verse osisID="2Kgs.3.25"> en zij verdelgden de steden en maakten elken uitgelezen akker vol steenen, die een iegelijk er op wierp; en zij verstopten al de waterbronnen en hieuwen alle vruchtbare boomen om, zoodat er slechts muren van tichelsteen overbleven; en de stad werd omsingeld door de slingeraars en voor een groot gedeelte verwoest<note n="3097">Muren van tichelsteen is de vertaling van ‘Kir-Hareseth’, waarschijnlijk hetzelfde als ‘Kir-Heres’ van Is. XVI 11 en Jer. XLVIII 31, 36 en als ‘Kir-Moab’ van Is. XV 1, eene sterke vesting in het zuiden van Moab; zij werd door de belegeraars nog omsingeld en beschoten, toen het volgende (v. 26, 27) plaats greep.</note>.</verse>
<verse osisID="2Kgs.3.26"> En toen de koning van Moab dat zag, dat namelijk de vijanden de overhand hadden, nam hij met zich zevenhonderd man, die het zwaard trokken, om door te breken bij den koning van Edom<note n="3098">Te weten aan de zijde, waar de koning van Edom met zijne troepen stond.</note>; en zij vermochten het niet.</verse>
<verse osisID="2Kgs.3.27"> En hij greep zijn eerstgeboren zoon, die in zijne plaats koning zou worden, en offerde dien ten brandoffer op den muur<note n="3099">Om door dit offer van het dierbaarste wat hij bezat zijnen landgod Chamos te vermurwen. De koning deed dit op den breeden stadsmuur, ten aanschouwen der belegerden en der belegeraars om genen aan te vuren en dezen af te schrikken; want het toonde hun tot welk uiterste hij in staat was.</note>; en er ontstond eene groote verontwaardiging onder Israël; en terstond trokken zij van hem af en keerden naar hun land terug<note n="3100">Die afgrijselijke misdaad sloeg de belegeraars met ontzetting; zij wilden op die ontheiligde plaats niet langer blijven; weldra toch kon Gods wraak op dit gevloekte land neerkomen. Vgl. Ps. CV 38, 39. - Het slot van dit verhaal (Israël en zijne bondgenooten trokken af) geeft te kennen dat Moab, hoewel zwaar getuchtigd (v. 25), niet onderworpen werd. Het schijnt zich spoedig daarop te hebben hersteld en voorgoed vrijgevochten. Mesa zegt dan ook op zijn gedenksteen (4e regel) dat hij dezen heeft opgericht om Chamos te danken: ‘dewijl hij mij verlost heeft van mijne verdrukkers en mij al mijne vijanden overwonnen heeft doen zien’. Volgens zijne woorden (8e regel) had de onderwerping aan Israël sinds Amri (omstreeks 882) ‘veertig jaar’ geduurd. Wij kunnen dan de eindoverwinning van Mesa of de oprichting van den gedenksteen zijner volkomen zegepraal stellen tegen het einde van Joram (omstreeks 843).</note>.</verse>
</chapter>
<chapter osisID="2Kgs.4"> 
<title>Hoofdstuk IV.</title><p>Eliseüs vermenigvuldigt de olie eener arme weduwe (v. 1-7). Gastvrij ontvangen in het huis eener kinderlooze Sunamietische vrouw, belooft hij haar een zoon en wekt hem, als hij gestorven is, ten leven (v. 8-37). Hij maakt een pot met giftig moes onschadelijk (v, 38-41) en voedt honderd man met een weinig spijs (v. 42-44).</p>
<verse osisID="2Kgs.4.1"> Eene vrouw nu uit de vrouwen der profeten riep tot Eliseüs, zeggende: Uw dienstknecht, mijn man, is gestorven; en gij weet dat uw dienstknecht den Heer vreesde; en zie, de schuldeischer komt mijne twee kinderen halen om hem dienstbaar te zijn<note n="3101">Zie voor dit recht van den schuldeischer Lev. XXV 39-41.</note>.</verse>
<verse osisID="2Kgs.4.2"> En Eliseüs zeide tot haar: Wat wilt gij, dat ik voor u doe? Zeg mij, wat hebt gij in uw huis? En zij antwoordde: Ik, uwe dienstmaagd, heb niets in mijn huis dan een weinig olie om mij te zalven.</verse>
<verse osisID="2Kgs.4.3"> En hij zeide tot haar: Ga heen, vraag van al uwe buren ledige vaten, niet weinige, te leen;</verse>
<verse osisID="2Kgs.4.4"> en ga binnen en sluit uwe deur, als gij met uwe kinderen in huis zijt; en giet daarvan<note n="3102">Van de olie uit uwe kruik, die wonderbaar vermenigvuldigd werd.</note> in al die vaten; en als zij vol zijn, zet ze dan weg.</verse>
<verse osisID="2Kgs.4.5"> De vrouw ging dan heen en sloot de deur achter zich en achter hare kinderen; dezen reikten haar de vaten aan, en zij goot in.</verse>
<verse osisID="2Kgs.4.6"> En toen de vaten vol waren, zeide zij tot haren zoon: Breng mij nog een vat. En hij antwoordde: Ik heb er geen meer. En de olie hield op.</verse>
<verse osisID="2Kgs.4.7"> Zij ging het dan verhalen aan den man Gods. En hij zeide: Ga heen, verkoop de olie en voldoe uwen schuldeischer; en leeft, gij en uwe kinderen, van het overschot.</verse>
<verse osisID="2Kgs.4.8"> Voorts gebeurde het op zekeren dag, dat Eliseüs door Sunam<note n="3103">In de vlakte van Jezrahel, een weinig ten noorden der stad van dien naam. Vgl. Jos. XIX 18 en noot 15 aldaar; I Reg. XXVIII 4.</note> ging; en er was daar eene aanzienlijke vrouw, die hem ophield om brood te eten<note n="3104">Om bij haar te middagmalen.</note>; en daar hij dikwerf aldaar doortrok, nam hij bij haar zijn intrek om brood te eten.</verse>
<verse osisID="2Kgs.4.9"> En zij zeide tot haren man: Ik bemerk dat het een heilige man Gods is, die daar dikwerf bij ons doortrekt.</verse>
<verse osisID="2Kgs.4.10"> Laten wij derhalve voor hem eene kleine bovenkamer<note n="3105">Het Hebr. heeft letterlijk ‘eene muurbovenkamer’, d.w.z. eene gemetselde bovenkamer op het platte dak. Vgl. Deut. XXII noot 4 en de noot op Judic. III 20.</note> maken en daarin voor hem bed en tafel en stoel en luchter plaatsen, opdat hij, wanneer hij bij ons komt, daar verblijve.</verse>
<verse osisID="2Kgs.4.11"> Het gebeurde dan op zekeren dag, dat hij kwam en zijn intrek nam in de bovenkamer en daar bleef rusten.</verse>
<verse osisID="2Kgs.4.12"> En hij zeide tot zijnen dienstknecht Giëzi: Roep deze Sunamietische. En toen hij haar geroepen had, en zij vóór hem stond,</verse>
<verse osisID="2Kgs.4.13"> zeide hij tot zijnen dienstknecht<note n="3106">De profeet sprak niet rechtstreeks tot de vrouw, maar door bemiddeling van zijn dienstknecht, waarschijnlijk opdat zij te vrijmoediger haar verlangen zou kenbaar maken.</note>: Zeg tot haar: Zie, gij hebt ons in alles zorgvuldig gediend; wat wilt gij, dat ik voor u doe? Hebt gij eenig belang, en wilt gij dat ik er met den koning of met den overste van het leger over spreek<note n="3107">Hieruit blijkt, dat Eliseüs' invloed aan het hof in die dagen groot was. Vgl. XIII 14. De overste van het leger, was na den koning een der machtigste personen van het rijk.</note>! En zij antwoordde: Ik woon in het midden van mijn volk<note n="3108">De zin is waarschijnlijk: Ik leef in vrede, ook met mijn naaste, en heb aan niets gebrek; ik heb dus geen voorspraak aan het hof noodig.</note>.</verse>
<verse osisID="2Kgs.4.14"> En hij zeide: Wat wil zij dan,</verse> 
<verse osisID="2Kgs.4.1">dat ik voor haar doe? En Giëzi zeide: Vraag niet; zij toch heeft geen zoon, en haar man is oud<note n="3109">Vraag niet met welke gunst gij haar kunt believen. Klaarblijkelijk is er maar ééne gunst, die zij wenscht, te weten eenen zoon. En indien zij dien niet spoedig krijgt, is alle hoop voor haar verloren.</note>.</verse>
<verse osisID="2Kgs.4.15"> Hij gebood dan haar te roepen; en toen zij geroepen was en aan de deur stond<note n="3110">Aan de deur van Eliseüs' vertrek. Uit eerbied ging zij niet binnen.</note>,</verse>
<verse osisID="2Kgs.4.16"> zeide hij tot haar: Op dezen tijd en op hetzelfde uur, indien het leven u gespaard wordt, zult gij een zoon in uwen schoot dragen<note n="3111">Het Hebr. beteekent: op dezen tijd in het volgende jaar zult gij eenen zoon aan het hart drukken. Zie Gen. XVIII 10, 14 en noot 9 aldaar.</note>. Maar zij antwoordde: Och neen, mijn heer, man Gods, belieg toch uwe dienstmaagd niet<note n="3112">Zulk eene overmaat van geluk scheen haar onmogelijk. Vgl. Luc. XXIV 41.</note>.</verse>
<verse osisID="2Kgs.4.17"> En de vrouw werd zwanger en baarde een zoon op dien tijd en op hetzelfde uur<note n="3113">Zie noot 11.</note>, dat Eliseüs gezegd had.</verse>
<verse osisID="2Kgs.4.18"> De knaap nu groeide op. En toen hij op zekeren dag naar buiten gegaan was naar zijn vader, bij de maaiers,</verse>
<verse osisID="2Kgs.4.19"> zeide hij tot zijn vader: Ach, mijn hoofd! Ach, mijn hoofd<note n="3114">Waarschijnlijk kreeg de knaap een zonnesteek.</note>! Toen zeide deze tot zijn dienstknecht: Neem hem op en breng hem naar zijne moeder.</verse>
<verse osisID="2Kgs.4.20"> En toen hij hem opgenomen en bij zijne moeder gebracht had, legde zij hem op hare knieën tot den middag, en hij stierf.</verse>
<verse osisID="2Kgs.4.21"> Zij ging dan naar boven en legde hem op het bed van den man Gods<note n="3115">In het vast vertrouwen dat Eliseüs haar te hulp zal komen, vertrouwt zij hem als het ware haar zoon toe, door hem op zijn bed te leggen.</note> en sloot de deur; en zij ging naar buiten</verse>
<verse osisID="2Kgs.4.22"> en riep haren man en zeide: Geef mij, bid ik, een van de dienstknechten en eene ezelin mede, dat ik ijlings naar den man Gods ga en dan terugkome.</verse>
<verse osisID="2Kgs.4.23"> En hij zeide tot haar: Om wat reden gaat gij naar hem toe? Het is heden geen nieuwemaansdag noch sabbat<note n="3116">Op deze dagen rustten de gewone bezigheden (Am. VIII 5) en vereenigde men zich tot godsdienstoefeningen. Zie voor de offers op de dagen der nieuwemaan Num. XXVIII 11-15. Waarschijnlijk bij gebrek aan priesters begaven zich de trouwe dienaren Gods van het Tienstammenrijk op de feestdagen en den sabbat naar een profeet om onderrichting en geestelijke hulp bij hem te vinden. Wellicht werden op die dagen in de profetenscholen godsdienstige bijeenkomsten gehouden.</note>. En zij antwoordde: Ik ga<note n="3117">Naar het Hebr. antwoordde zij: ‘sjaloom’? eigenlijk ‘vrede’, de gewone groet, die hier beteekent: laat mij begaan. In de zekere verwachting dat Eliseüs haar helpen zal, wil zij haren man, die op het veld werkt, niet ongerust maken.</note>.</verse>
<verse osisID="2Kgs.4.24"> En zij zadelde de ezelin en gelastte den dienstknecht: Drijf voort en maak spoed, laat mij niet toeven bij het rijden; en doe datgene, wat ik u gelast.</verse>
<verse osisID="2Kgs.4.25"> Zij ging dan op weg en kwam bij den man Gods, op den berg Karmel<note n="3118">De gewone verblijfplaats van den profeet; vgl. II 25.</note>; en toen haar de man Gods zag aankomen, zeide hij tot zijnen dienstknecht Giëzi: Zie, daar is die Sunamietische!</verse>
<verse osisID="2Kgs.4.26"> Ga dan haar te gemoet en zeg tot haar: Gaat het wel met u en met uwen man en met uwen zoon? En zij antwoordde: Het gaat wel<note n="3119">Het Hebr. heeft hier evenals aan het einde van v. 23: ‘sjaloom’, dat hier beteekent: stel u gerust. Een onbepaald antwoord van iemand, die zich niet wil laten ophouden. Zij verzwijgt voor den dienstknecht wat zij alleen den profeet wil openbaren.</note>!</verse>
<verse osisID="2Kgs.4.27"> En toen zij bij den man Gods, op den berg, gekomen was, greep zij zijne voeten; en Giëzi trad nader om haar te verwijderen<note n="3120">Zij greep zijne voeten, hierdoor zijne hulp afsmeekend. Giëzi oordeelde dat zij aan den eerbied te kort bleef.</note>. En de man Gods zeide: Laat haar begaan; want hare ziel is in bittere droefheid, en de Heer heeft het voor mij verborgen gehouden en het mij niet geopenbaard.</verse>
<verse osisID="2Kgs.4.28"> En zij zeide tot hem: Heb ik mijnen heer om een zoon gevraagd? heb ik u niet gezegd: Misleid mij niet<note n="3121">Als wilde zij zeggen: Heb ik u over kinderloosheid geklaagd en u om een zoon lastig gevallen? Heb ik u niet veeleer door mijn ongeloovigen twijfel tegengehouden (v. 16)? En zie, nu ben ik nog ongelukkiger dan toen ik eerst kinderloos was. De profeet begreep aanstonds wat zij wilde (v. 29).</note>?</verse>
<verse osisID="2Kgs.4.29"> En hij zeide tot Giëzi: Omgord uwe lendenen en neem mijn staf in uwe hand en ga heen<note n="3122">Omgord uwe lendenen, zoodat het opgeschorte gewaad den vluggen tred niet belemmert. Mijn staf, het werktuig mijner profetische macht, evenals Moses' wonderstaf, Exod. XIV 16. Zie II 8, 14.</note>. Komt u iemand te gemoet, groet hem niet; en als iemand u groet, beantwoord hem niet<note n="3123">Om geen tijd te verliezen. De Oostersche begroetingen waren zeer omslachtig; vgl. Luc. X 4.</note>; en leg mijnen staf op het aangezicht van den knaap.</verse>
<verse osisID="2Kgs.4.30"> Maar de moeder van den knaap zeide: Zoo waar de Heer leeft en uwe ziel leeft, ik laat niet van u af<note n="3124">De moeder is met die zending niet tevreden; de profeet moet zelf komen, anders blijft zij bij hem.</note>. Hij maakte zich dan op en volgde haar.</verse>
<verse osisID="2Kgs.4.31"> Giëzi nu was voor hen uit gegaan en had den staf op het aangezicht van den knaap gelegd; en er kwam geen geluid noch gevoel<note n="3125">De knaap gaf geen teeken van leven.</note>; en hij keerde terug, hem te gemoet, en berichtte hem, zeggende: De knaap is niet opgestaan.</verse>
<verse osisID="2Kgs.4.32"> Eliseüs kwam derhalve in het huis, en zie, de doode knaap was op zijn bed neergelegd;</verse>
<verse osisID="2Kgs.4.33"> en hij ging binnen en sloot de deur achter zich en achter den knaap; en hij bad tot den Heer<note n="3126">Zie voor v. 33-37 het veel gelijkende wonder van Elias III Reg. XVII 19-23.</note>.</verse>
<verse osisID="2Kgs.4.34"> En hij klom op (het bed) en ging boven op den knaap liggen; en zijnen mond legde hij op diens mond en zijne oogen op diens oogen en zijne handen op diens handen; en hij boog zich over hem henen, en het vleesch van den knaap werd warm.</verse>
<verse osisID="2Kgs.4.35"> En hij ging er af en wandelde door het huis, eenmaal op en neer; en hij klom er op en ging op hem liggen; en de knaap geeuwde<note n="3127">Anderen vertalen het Hebr.: ‘niesde’.</note> zevenmaal en opende de oogen.</verse>
<verse osisID="2Kgs.4.36"> En hij riep Giëzi en zeide tot hem: Roep deze Sunamietische. En zij, geroepen zijnde, kwam bij hem binnen. En hij zeide: Neem uw kind.</verse>
<verse osisID="2Kgs.4.37"> Zij kwam en viel aan zijne voeten en boog zich ter aarde ne- der; en zij nam haar kind en ging henen<note n="3128">Over deze vrouw wordt nog gesproken VIII 1-6.</note>.</verse>
<verse osisID="2Kgs.4.38"> En Eliseüs keerde naar Galgala terug<note n="3129">Zie voor Galgala II noot 1.</note>. Er was dan hongersnood in het land, en de profetenzonen woonden vóór hem<note n="3130">Over dezen hongersnood wordt nog gesproken VIII 1. De profetenzonen woonden vóór hem, d.i. maakten met hem één gezin uit; Hebr.: ‘gingen vóór hem zitten’, als leerlingen vóór hunnen meester.</note>; en hij zeide tot een zijner dienstknechten<note n="3131">Hebr.: ‘tot zijnen dienstknecht’.</note>: Zet den grooten pot op, en kook moes voor de profetenzonen.</verse>
<verse osisID="2Kgs.4.39"> En een ging naar buiten in het veld om wilde kruiden<note n="3132">Hebr.: ‘groenten’.</note> in te zamelen; en hij vond een soort wilden wingerd en las daarvan wilde kolokwinten en vulde er zijn mantel mede<note n="3133">Wilde wingerd is hier een soort klimplant, waaraan kolokwinten groeien, eene bolle, onbehaarde vrucht van de grootte eens citroens met zeer bitteren smaak. Maar het is niet zeker, welke plant en vrucht in den grondtekst bedoeld is.</note>; en teruggekeerd sneed hij ze in den pot met moes; want hij wist niet wat het was.</verse>
<verse osisID="2Kgs.4.40"> Zij schepten dan voor de genooten op om te eten; en zoodra zij van het moes geproefd hadden, riepen zij uit, zeggende: Man Gods, de dood in den pot<note n="3134">De bittere smaak deed hen de spijze voor vergiftig houden. Kolokwinten zijn een zuiveringsmiddel en kunnen in groote hoeveelheid genomen ernstige verstoringen, zelfs den dood ten gevolge hebben.</note>! En zij konden het niet eten.</verse>
<verse osisID="2Kgs.4.41"> En hij zeide: Haalt wat meel. En toen zij het gehaald hadden, wierp hij het in den pot en zeide: Schep voor het volk op, dat zij eten. En er was niets geen bitterheid meer in den pot.</verse>
<verse osisID="2Kgs.4.42"> Eens kwam een man uit Baälsalisa<note n="3135">Zie I Reg. IX 4 met de aanteekening.</note> en bracht den man Gods brooden der eerstelingen, twintig gerstebrooden en nieuw graan in zijn reiszak<note n="3136">De eerstelingen, voor de priesters bestemd (Num. XVIII 13), werden hier den profeet aangeboden, wellicht omdat er in Noord-Israël geen wettige priesters waren. Brood der eerstelingen is brood gebakken uit het nieuwe graan.</note>. En deze zeide: Geef het aan het volk, dat het ete.</verse>
<verse osisID="2Kgs.4.43"> En zijn dienstknecht antwoordde hem: Wat is dat om aan hon-</verse> 
<verse osisID="2Kgs.4.1">derd man voor te zetten<note n="3137">Vgl. Joan. VI 9.</note>? Andermaal zeide hij: Geef het aan het volk, dat het ete; want dit zegt de Heer: Zij zullen eten, en er zal overschieten.</verse>
<verse osisID="2Kgs.4.44"> Hij zette het hun dan voor; en zij aten, en er schoot over, naar het woord des Heeren<note n="3138">Dit wonder doet denken aan de vermenigvuldiging der brooden door Christus, Matth. XIV 15-21.</note>.</verse>
</chapter>
<chapter osisID="2Kgs.5">
<title>Hoofdstuk V.</title><p>De Syrische krijgsoverste Naäman, melaatsch geworden, verneemt van eene Israëlietische slavin dat een profeet in Israël hem genezen kan. (v. 1-3). De koning van Syrië zendt hem tot den koning te Samaria, om zijne genezing te vragen, waardoor deze in verlegenheid geraakt (v. 4-7). Eliseüs redt hem, laat Naäman bij zich komen en schrijft hem voor zich zevenmaal in den Jordaan te baden (v. 8-10). Naäman, eerst verstoord over dit voorschrift, laat zich bewegen en geneest (v. 11-14). Hij is Eliseüs dankbaar, erkent den waren God, biedt den profeet vergeefs een huldeblijk aan en belooft den God van Israël te zullen eeren (v. 15-18). Giëzi reist hem achterna en bekomt, den naam van den profeet misbruikende, een geschenk (v. 19-24). Eliseüs straft zijnen dienstknecht met melaatschheid (v. 25-27).</p>
<verse osisID="2Kgs.5.1"> Naäman, de krijgsoverste van den koning van Syrië, was een groot man bij zijnen heer en in aanzien; want door hem had de Heer heil<note n="3139">d.i. Overwinningen, waarschijnlijk op de Assyriërs, van wie de Syriërs zich omstreeks dien tijd onafhankelijk hadden gemaakt.</note> geschonken aan Syrië; hij was dan een machtig en rijk man, maar melaatsch<note n="3140">Deze vreeselijke ziekte (zie Lev. XIII volg.) zal de krijgsheld eerst na zijne overwinningen gekregen hebben.</note>.</verse>
<verse osisID="2Kgs.5.2"> Nu waren er uit Syrië stroopbenden uitgetogen en hadden uit het land van Israël een jong meisje gevankelijk weggevoerd; en zij was in den dienst van Naäman's vrouw;</verse>
<verse osisID="2Kgs.5.3"> en zij zeide tot hare meesteres: Och, ware mijn meester geweest bij den profeet, die te Samaria is<note n="3141">Het verhaal (zie v. 8 en 9) onderstelt dat Eliseüs toen te Samaria zijne woonplaats had.</note>; die zou hem zeker van de melaatschheid, welke hij heeft, genezen hebben.</verse> 
<verse osisID="2Kgs.5.4"> Naäman ging dan tot zijnen heer en deelde het hem mede, zeggende: Zoo en zoo heeft het meisje uit het land van Israël gesproken.</verse>
<verse osisID="2Kgs.5.5"> En de koning van Syrië zeide tot hem: Ga er heen, en ik zal een brief zenden aan den koning van Israël. En hij ging op weg en nam tien talenten zilver en zes duizend goudstukken en tien wisselkleederen<note n="3142">Feestkleederen; zie Gen. XLV 22 volg. met noot 8.</note> mede</verse>
<verse osisID="2Kgs.5.6"> en bracht aan den koning van Israël den brief, van dezen inhoud: Als gij dezen brief ontvangt, weet dan dat ik mijn dienaar Naäman tot u gezonden heb, opdat gij hem van zijne melaatschheid geneest<note n="3143">De heidensche koning zal gedacht hebben dat de profeet, van wien men hem gesproken had, geheel van den koning van Israël afhankelijk was. Deze begreep er dan ook niets van.</note>.</verse>
<verse osisID="2Kgs.5.7"> En toen de koning van Israël den brief had gelezen, scheurde hij zijne kleederen en zeide: Ben ik dan God, dat ik kan dooden en levend maken, daar deze tot mij zendt om iemand van zijne melaatschheid te genezen? Merkt op en ziet dat hij voorwendsels tegen mij zoekt<note n="3144">Om mij den oorlog te verklaren.</note>.</verse>
<verse osisID="2Kgs.5.8"> Maar toen Eliseüs, de man Gods, dit hoorde, dat namelijk de koning van Israël zijne kleederen gescheurd had, zond hij tot hem, zeggende: Waarom hebt gij uwe kleederen gescheurd? dat hij tot mij kome en wete dat er een profeet in Israël is.</verse>
<verse osisID="2Kgs.5.9"> Naäman kwam dan, met paarden en wagens, en hield stil aan de deur van Eliseüs' huis<note n="3145">Hij kwam met paarden en wagens, waarop hij (v. 21) en zijn gevolg reden, om Eliseüs te doen opmerken wat gewichtig persoon om genezing tot hem kwam. Hij hield stil aan de deur, zonder het huis van Eliseüs binnen te treden, wat hem waarschijnlijk te gering was.</note>.</verse>
<verse osisID="2Kgs.5.10"> En Eliseüs zond tot hem een bode<note n="3146">De profeet vertoonde zich niet, wellicht om den Syriër te doen gevoelen dat de pracht, die hij ten toon spreidde, bij hem niet in aanmerking kwam, en dat hij zich bedroog, wanneer hij van Gods profeet eene kunstbewerking (zie v. 11) verwachtte, gelijk aan die, welke men zeker te Damascus reeds beproefd had.</note>, zeggende: Ga heen en baad u zevenmaal in den Jordaan, en uw vleesch zal weder gezond, en gij zult gereinigd worden<note n="3147">Hebr.: ‘uw vleesch zal terugkomen’, want de melaatschheid vreet het vleesch op de akeligste wijze weg; zij openbaart zich als eene huidziekte; en daarom wordt het genezen daarvan een gereinigd worden genoemd.</note>.</verse> 
<verse osisID="2Kgs.5.11"> Verstoord ging Naäman heen, zeggende: Ik had gemeend dat hij tot mij buiten komen en staande den naam van den Heer, zijnen God, aanroepen en de plek der melaatschheid met zijne hand aanraken en mij genezen zou.</verse>
<verse osisID="2Kgs.5.12"> Zijn niet de rivieren van Damascus, de Abana en de Pharphar, beter dan al de wateren van Israël, om mij daarin te baden en gereinigd te worden<note n="3148">De Abana of ‘Amana’, tegenwoordig ‘Barada’, komt van den Antilibanon, stroomt door de vlakte van Damascus, die hij vruchtbaar maakt, en door de stad zelve. Welke rivier door den Pharphar bedoeld wordt, is niet zeker; volgens sommigen de tegenwoordige ‘Arwadsj’, die van den grooten Hermon komt en ten zuiden van Damascus stroomt. Hun water, dat van de bergen stroomt, is koel en helder en scheen verre te verkiezen boven het troebele water van den Jordaan. Maar juist dit zou hem welhaast overtuigen, dat zijne genezing niet aan de natuurlijke kracht van het water, maar aan Gods almacht te danken was.</note>? Toen hij zich dan omkeerde en verbolgen heenging,</verse>
<verse osisID="2Kgs.5.13"> traden zijne dienaren op hem toe en zeiden tot hem: Vader, ook indien de profeet u iets moeilijks voorgeschreven had, hadt gij het zeker moeten doen; hoeveel te meer, nu hij u gezegd heeft: Baad u, en gij zult gereinigd worden.</verse>
<verse osisID="2Kgs.5.14"> Hij daalde af en baadde zich zevenmaal in den Jordaan, naar het woord van den man Gods, en zijn vleesch kwam terug, gelijk het vleesch van een jongen knaap, en hij werd gereinigd<note n="3149">Hij daalde af naar de lage vlakte van den Jordaan. Zijn vleesch kwam terug (zie noot 9) en werd zoo gezond en frisch gelijk het vleesch enz.</note>.</verse>
<verse osisID="2Kgs.5.15"> En hij keerde met geheel zijn gevolg terug naar den man Gods en kwam vóór hem staan en zeide: In waarheid weet ik dat er op de gansche aarde geen andere God is dan in Israël alleen<note n="3150">Naäman werd genezen, ook naar de ziel, en in een dienaar van den waren God veranderd. Hij beleed dat de God, die op een bijzondere wijze in Israël is, om zijne verhouding tot het uitverkoren volk, de eenige God is op de gansche aarde.</note>. Ik bid u derhalve, neem de zegening<note n="3151">d.i. Het huldeblijk of geschenk; zie Gen. XXXIII noot 5.</note> aan van uwen dienaar.</verse>
<verse osisID="2Kgs.5.16"> Maar hij antwoordde: Zoo waar de Heer leeft, vóór wien ik sta, ik neem haar niet aan! En hoezeer hij aandrong, hij weigerde volstrekt<note n="3152">Het mocht zelfs den schijn niet hebben, dat hij gelijk de zoogenaamde profeten der afgoden uit baatzucht handelde, of dat de genezing aan hem, en niet uitsluitend aan den waren God verschuldigd was. Vgl. II Cor. XII 14.</note>.</verse>
<verse osisID="2Kgs.5.17"> En Naäman zeide: Gelijk gij wilt; maar, ik bid u, sta mij, uwen dienaar, toe dat ik eene vracht aarde van een koppel muilezels<note n="3153">d.i. Zooveel als een koppel muilezels kan trekken.</note> medeneem; want uw dienaar zal voortaan geen brandoffer of slachtoffer opdragen aan andere goden dan aan den Heer<note n="3154">Op den gewijden grond des Heeren wil hij Hem een altaar oprichten en offeren.</note>.</verse>
<verse osisID="2Kgs.5.18"> Maar dit alleen is het, waarvoor gij den Heer ter gunste van uwen dienaar moet verbidden<note n="3155">d.i. Gods genade afsmeeken, opdat Hij het mij niet als zonde aanrekene.</note>: als mijn heer den tempel van Remmon binnentreedt om zich neer te buigen, en ik, terwijl hij leunt op mijne hand, mij nederbuig in den tempel van Remmon, terwijl hij zich terzelfder plaats nederbuigt, dan moge de Heer mij, uwen dienaar, in deze zaak vergeving schenken<note n="3156">Mijn heer, de koning van Syrië. Remmon is eene Arameesche godheid, waarschijnlijk dezelfde als de Assyrische ‘Ramman’, de god van het weder, de lucht en den dampkring. - Hetgeen Naäman in den tempel van Remmon doen zal, is geene vereering van den afgod, maar eene buiging van zijn lichaam om wille van den koning, niet om wille van den afgod; het is een dienst, dien Naäman ambtshalve verplicht was aan den koning te bewijzen. Omdat echter die dienstbetooning den schijn had van afgoderij en tot ergernis kon strekken, vraagt hij de voorspraak van den profeet bij God om vergeving.</note>.</verse>
<verse osisID="2Kgs.5.19"> En hij zeide tot hem: Ga in vrede. Hij ging dan van hem weg op den uitgekozen tijd des lands<note n="3157">De Vulgaat vertaalt dezelfde Hebr. uitdrukking Gen. XXXV 16: verno tempore, in den lentetijd. Naar het Hebr. is de zin: Hij ging dan van hem weg en had een eind wegs afgelegd, toen Giëzi zeide wat in v. 20 volgt.</note>.</verse>
<verse osisID="2Kgs.5.20"> En Giëzi, de dienstknecht van den man Gods, zeide: Mijn meester heeft dien Syriër Naäman<note n="3158">Dien Syriër, een buitenlander, tegenover wien men niet zoo onbaatzuchtig behoefde te zijn. Aldus oordeelde Giëzi, door geldzucht verblind.</note> gespaard, door niet van hem aan te nemen wat hij had medegebracht; zoo waar de Heer leeft, ik loop hem achterna en neem iets van hem aan.</verse>
<verse osisID="2Kgs.5.21"> En Giëzi volgde Naäman achterna; en toen deze hem naar zich</verse> 
<verse osisID="2Kgs.5.1">zag toeloopen, sprong hij van den wagen, hem te gemoet, en zeide: Is alles wel<note n="3159">Naäman sprong van den wagen om den profeet in den persoon van zijn dienstknecht te eeren. Omdat Giëzi zoo haastig kwam aangeloopen, vreesde de Syriër dat aan Eliseüs iets kwaads overkomen was; daarom vraagt hij: Is alles wel?</note>?</verse>
<verse osisID="2Kgs.5.22"> En hij zeide: Alles wel; mijn meester zendt mij tot u, zeggende: Zoo even zijn twee jongelingen uit het gebergte van Ephraïm tot mij gekomen, uit de profetenzonen<note n="3160">Te Bethel, in het gebergte van Ephraïm, was een profetenschool; II 2, 3.</note>; geef hun een talent zilver en twee stel wisselkleederen.</verse>
<verse osisID="2Kgs.5.23"> En Naäman zeide: Het is beter, dat gij twee talenten neemt. En hij dwong hem en bond twee talenten zilver in twee buidels met de twee stel kleederen, en belaadde daarmede zijne twee dienstknechten, die het ook voor hem uit droegen.</verse>
<verse osisID="2Kgs.5.24"> En toen hij des avonds<note n="3161">Hebr.: ‘bij de hoogte’, wellicht eene bekende plaats in of bij Samaria.</note> was aangekomen, nam hij het uit hunne handen en borg het in huis en zond de mannen weg, en zij gingen heen.</verse>
<verse osisID="2Kgs.5.25"> En hij kwam binnen en stond vóór zijnen meester. En Eliseüs zeide: Van waar komt gij, Giëzi? En hij antwoordde: Nergens is uw dienaar heen geweest.</verse>
<verse osisID="2Kgs.5.26"> En hij zeide: Was niet mijn hart tegenwoordig, toen de man terugkeerde, van zijn wagen af, u te gemoet? Nu hebt gij dan zilver gekregen en kleederen gekregen om olijf- en wijngaarden en schapen en runderen en slaven en slavinnen te koopen.</verse>
<verse osisID="2Kgs.5.27"> Maar ook de melaatschheid van Naäman zal u en uw zaad aankleven voor immer. En hij ging van hem weg, melaatsch als sneeuw<note n="3162">Zie Lev. XIII 2 volg. met noot 1 en vgl. Num. XII 10.</note>.</verse>
</chapter>
<chapter osisID="2Kgs.6"> 
<title>Hoofdstuk VI.</title>
<p>Eliseüs doet het ijzer der bijl op het water drijven (v. 1-7). - Bij een oorlog met Syrië openbaart hij aan den koning van Israël de plannen des vijands (v. 8-10). De koning van Syrië wil den profeet door eene legermacht doen oplichten (v. 11-14); maar een hemelsch heir beveiligt den man Gods (v. 15-17), die de Syrische soldaten met blindheid slaat en in Samaria brengt, van waar zij, op zijne voorspraak gespijzigd, vertrekken (v. 18-23). - Nieuwe oorlog met Syrië. Samaria belegerd en in uitersten nood (v. 24-30). De koning van Israël wil Eliseüs dooden, maar deze wacht hem onbevreesd af (v. 31-33).</p>
<verse osisID="2Kgs.6.1"> De profetenzonen zeiden eens tot Eliseüs: Zie de plaats, waar wij vóór u wonen<note n="3163">Zie IV noot 30.</note>, is bekrompen voor ons.</verse>
<verse osisID="2Kgs.6.2"> Laat ons naar den Jordaan gaan<note n="3164">De oevers van den Jordaan waren boschrijk. Er was eene profetenkolonie te Jericho (II 5), dat niet ver van de rivier was gelegen.</note>, en uit het bosch ieder wat timmerhout halen, opdat wij ons daar eene plaats bouwen om te wonen. En hij zeide: Gaat.</verse>
<verse osisID="2Kgs.6.3"> En een van hen zeide: Kom ook gij dan met uwe dienaren. Hij antwoordde: Ik zal komen.</verse>
<verse osisID="2Kgs.6.4"> En hij ging met hen op weg. En toen zij aan den Jordaan gekomen waren, hieuwen zij boomen om.</verse>
<verse osisID="2Kgs.6.5"> Nu gebeurde het, dat, toen een het hout velde, het ijzer van de bijl in het water viel; en hij riep uit en zeide: Ach, ach, ach! mijn meester, en ik had hetzelve te leen gekregen<note n="3165">Zoo arm was hij en daarom het medelijden van den man Gods dubbel waardig.</note>.</verse>
<verse osisID="2Kgs.6.6"> En de man Gods zeide: Waar is het gevallen? En hij wees hem de plaats; hij sneed dan een stuk hout af en wierp het daarheen; en het ijzer dreef boven.</verse>
<verse osisID="2Kgs.6.7"> En hij zeide: Neem het op. En deze strekte zijne hand uit en nam het op.</verse>
<verse osisID="2Kgs.6.8"> De koning van Syrië nu voerde oorlog tegen Israël<note n="3166">Welke koning van Syrië en van Israël bedoeld is, weten wij niet. Wellicht dezelfde koningen als in het volgende verhaal: Benadad v. 24 en Joram v. 32.</note>, en hij beraad- slaagde met zijne dienaren, zeggende: Laten wij in die en die plaats hinderlagen leggen.</verse>
<verse osisID="2Kgs.6.9"> De man Gods zond dan tot den koning van Israël, zeggende: Wees op uwe hoede, dat gij langs die plaats niet voorbijtrekt; want daar liggen de Syriërs in hinderlaag.</verse>
<verse osisID="2Kgs.6.10"> De koning van Israël zond daarop naar de plaats, die hem de man Gods had aangewezen, en bezette ze vooraf en was er op zijne hoede, niet eenmaal of tweemaal<note n="3167">d.i. Herhaaldelijk.</note>.</verse>
<verse osisID="2Kgs.6.11"> En het hart van den koning van Syrië was hierover ontsteld; en hij riep zijne dienaren bijeen en zeide: Waarom maakt gij mij niet bekend wie mijn verrader is bij den koning van Israël?</verse>
<verse osisID="2Kgs.6.12"> En een van zijne dienaren zeide: Neen, mijn heer en koning, maar de profeet Eliseüs<note n="3168">Neen, niemand van ons is uw verrader, maar de profeet enz.</note>, die in Israël is, hij maakt den koning van Israël bekend met al de woorden, die gij in uwe binnenkamer spreekt.</verse>
<verse osisID="2Kgs.6.13"> En hij zeide tot hen: Gaat en ziet waar hij is, opdat ik zende om hem te vatten. En zij berichtten hem, zeggende: Zie, hij is te Dothan<note n="3169">Zie Gen. XXXVII noot 8.</note>.</verse>
<verse osisID="2Kgs.6.14"> Hij zond derhalve derwaarts paarden en wagens en eene sterke legermacht; en toen zij des nachts waren aangekomen, omsingelden zij de stad.</verse>
<verse osisID="2Kgs.6.15"> En bij het krieken van den dag opstaande, ging de dienstknecht van den man Gods naar buiten en zag het leger rondom de stad met de paarden en de wagens; en hij berichtte hem, zeggende: Ach, ach, ach! mijn meester, wat vangen wij aan?</verse>
<verse osisID="2Kgs.6.16"> Maar hij antwoordde: Vrees niet; want er zijn er meer met ons dan met hen.</verse>
<verse osisID="2Kgs.6.17"> En nadat Eliseüs gebeden had, zeide hij: Heer, open zijne oogen, opdat hij zie. En de Heer opende de oogen van den dienstknecht, en hij zag; en zie, de berg was vol paarden en wagens van vuur, rondom Eliseüs<note n="3170">De hemelsche machten, die rondom, d.i. tot bescherming van, Eliseüs waren afgezonden, werden zinnebeeldig voorgesteld door paarden en wagens van vuur; maar dit bovenaardsche gezicht was alleen waarneembaar voor hem, wien God de oogen opende, d.i. het vermogen daartoe schonk.</note>.</verse>
<verse osisID="2Kgs.6.18"> Doch de vijanden kwamen op hem af; Eliseüs echter bad tot den Heer, zeggende: Sla, bid ik, dit volk met blindheid. En de Heer sloeg hen, zoodat zij niet zagen, naar het woord van Eliseüs.</verse>
<verse osisID="2Kgs.6.19"> Eliseüs nu zeide tot hen: Dit is de weg niet, en dit is de stad niet; volgt mij, en ik zal u den man wijzen, dien gij zoekt. Zoo bracht hij hen naar Samaria;</verse>
<verse osisID="2Kgs.6.20"> en toen zij binnen Samaria waren gekomen, zeide Eliseüs: Heer, open hunne oogen, opdat zij zien<note n="3171">Hier is van het gewone natuurlijke zien sprake, anders dan in v. 17.</note>. En de Heer opende hunne oogen, en zij zagen dat zij midden in Samaria waren.</verse>
<verse osisID="2Kgs.6.21"> En de koning van Israël zeide tot Eliseüs, toen hij hen zag: Zal ik hen verslaan, mijn vader?</verse>
<verse osisID="2Kgs.6.22"> Maar hij zeide: Versla hen niet; want niet met uw zwaard en boog hebt gij hen gevangen genomen, zoodat gij hen verslaan moogt; integendeel, zet hun brood en water voor, opdat zij eten en drinken en naar hunnen heer gaan.</verse>
<verse osisID="2Kgs.6.23"> En er werd hun een groot gerecht van spijzen voorgezet, en zij aten en dronken, en hij liet hen gaan, en zij vertrokken naar hunnen heer, en sedert kwamen de stroopbenden van Syrië niet meer in het land van Israël<note n="3172">Zij deden geen strooptochten meer in het land van Israël, nadat zij ondervonden hadden hoe machtig Gods bescherming was voor dit land en dit volk.</note>.</verse>
<verse osisID="2Kgs.6.24"> Het geschiedde nu nadezen, dat Benadad, de koning van Syrië, geheel zijn leger verzamelde en optrok en Samaria belegerde<note n="3173">Het woord nadezen, eene zeer algemeene tijdsbepaling, dient alleen om dit verhaal aan het voorgaande vast te knoopen. Er volgt zelfs niet uit, dat deze oorlog van Syrië na den v. 8-23 vermelden plaats had. Uit de laatste woorden van v. 23 kan men eerder het tegendeel besluiten. - Benadad is ongetwijfeld dezelfde als III Reg. XX 1.</note>.</verse> 
<verse osisID="2Kgs.6.25"> En er kwam een zware hongersnood in Samaria; en zoolang werd het belegerd, totdat een ezelskop verkocht werd voor tachtig zilverlingen en een vierde cab duivenmest voor vijf zilverlingen<note n="3174">Een cab is volgens de rabbijnen de kleinste inhoudsmaat, het achttiende van een epha. Volgens sommigen was duivenmest de naam van eene soort vruchten of zaden, die in gewone tijden niet tot voedsel dienden. Maar beter wordt dit in eigenlijken zin genomen. De geschiedenis leert dat honger de belegerden soms tot nog erger uitersten dreef.</note>.</verse>
<verse osisID="2Kgs.6.26"> En toen de koning van Israël op den muur voorbijging<note n="3175">De stadsmuren waren breed genoeg om er op te gaan; daarop stonden zelfs de verdedigers (zie III noot 27). De koning van Israël, Joram (zie v. 32), ging daarop om de vestingwerken te onderzoeken, de strijders aan te vuren of den vijand te bespieden.</note>, riep eene vrouw tot hem, zeggende: Help mij, mijn heer en koning!</verse>
<verse osisID="2Kgs.6.27"> En hij zeide: De Heer helpt u niet; van waar kan ik u hulp verleenen? van den dorschvloer of van de perskuip<note n="3176">d.i. Met koren of met wijn?</note>? En de koning zeide tot haar: Wat wilt gij<note n="3177">De koning begreep nu dat de klacht der vrouw nog iets anders dan voedsel betrof.</note>? En zij antwoordde:</verse>
<verse osisID="2Kgs.6.28"> Die vrouw daar heeft tot mij gezegd: Geef uw zoon, dat wij hem vandaag opeten, en mijn zoon zullen wij morgen opeten.</verse>
<verse osisID="2Kgs.6.29"> Wij hebben dan mijn zoon gekookt en opgegeten<note n="3178">Zoo was dan de bedreiging van Lev. XXVI 29 en Deut. XXVIII 52 volg. in vervulling gegaan. Zie ook Thren. IV 10; Ez. V 10.</note>. En des anderen daags zeide ik tot haar: Geef uw zoon, dat wij hem opeten. En zij heeft haar zoon verborgen.</verse>
<verse osisID="2Kgs.6.30"> En toen de koning dit hoorde, scheurde hij zijne kleederen en ging voort op den muur. En het gansche volk zag het haren kleed, dat hij onder droeg op het bloote lijf<note n="3179">Hij scheurde zijne kleederen, niet van berouw, maar van schrik en ontsteltenis. Het haren kleed had hij niet als gewoonlijk over alles heen, maar onder op het bloote lijf aangedaan, om door zulke uitwendige werken van boetvaardigheid Gods toorn af te wenden (vgl. III Reg. XXI 27). Zijn hart was echter onbekeerd; dit blijkt uit het volgende.</note>.</verse>
<verse osisID="2Kgs.6.31"> En de koning zeide: Dit moge God mij doen en dat er bijvoegen, indien het hoofd van Eliseüs, den zoon van Saphat, heden op hem blijft staan<note n="3180">In plaats van de rampen der belegering aan zijne zonden en die van het volk toe te schrijven, stelde hij den profeet daarvoor aansprakelijk. Wellicht had de profeet tot dien hardnekkigen tegenstand aangespoord en uitkomst beloofd vanwege den Heer, op voorwaarde dat koning en volk oprechte boetvaardigheid deden. En nu, ondanks 's konings haren kleed, bleef de redding uit, hoewel de nood tot dat uiterste gestegen was. Zie XIX 1.</note>.</verse>
<verse osisID="2Kgs.6.32"> Eliseüs nu zat in zijn huis, en de oudsten zaten bij hem. (De koning) zond dan een man vooruit, en voordat deze bode aankwam, zeide (de profeet) tot de oudsten: Weet gij wel, dat die moordenaarszoon iemand gezonden heeft om mij het hoofd af te slaan? Ziet derhalve toe; als de bode aankomt, moet gij de deur sluiten en hem niet laten binnenkomen; want zie, het geluid der voetstappen van zijnen heer is achter hem<note n="3181">De oudsten (zie III Reg. XX 7) zaten bij den profeet om raad en steun in dien uitersten nood. - De moordenaarszoon is koning Joram, de zoon van Achab, den moordenaar van Naboth, III Reg. XXI 19. - Om de uitvoering van het in drift gegeven bevel te voorkomen, wilde Eliseüs den bode niet laten binnenkomen, voordat de koning aankwam. Want de profeet wist dat de koning zijnen bode op den voet volgde.</note>.</verse>
<verse osisID="2Kgs.6.33"> Terwijl hij nog met hen sprak, verscheen de bode, die op hem afkwam. En (de koning) zeide: Zie, zoo groot een onheil komt van den Heer; wat zal ik nog van den Heer hopen<note n="3182">Zeer waarschijnlijk spreekt hier de koning, die naar VII 17 werkelijk tot den profeet is gekomen. Hij zal berouw hebben gekregen over zijn bevel om den profeet te dooden (v. 31 volg.) en zich gehaast hebben de uitvoering daarvan te verhinderen. Zoo groot een onheil, te weten belegering en hongersnood met zulke tooneelen als v. 28-30 vermeld zijn. Zijne klacht wat zal ik nog enz. kwam voort uit vertwijfeling, maar hierdoor beleed hij tevens dat, indien er uitkomst was, deze alleen van den Heer was te verwachten. De profeet antwoordt hem VII 1 volg.</note>?</verse>
</chapter>
<chapter osisID="2Kgs.7"> 
<title>Hoofdstuk VII.</title>
<p>Eliseüs belooft den koning volledige uitkomst (v. 1) en voorspelt den dood aan den overste, die deze belofte niet gelooft (v. 2). Vier melaatschen, die van honger naar het vijandelijke kamp overloopen, vinden de legerplaats verlaten (v. 3-5); want de Heer had de Syriërs met schrik geslagen en op de vlucht gedreven (v. 6, 7). De melaatschen brengen de heuglijke tijding in de stad (v. 8-11); de koning vermoedt eene krijgslist, maar nader onderzoek bevestigt de vlucht der Syriërs (v. 12-15). Plundering der legerplaats en volkomen vervulling van Eliseüs' voorspelling (v. 16-20).</p>
<verse osisID="2Kgs.7.1"> Maar Eliseüs zeide: Hoort het woord des Heeren; dit zegt de Heer: Morgen op dezen tijd zal ééne maat meelbloem een stater en twee maten gerst een stater kosten, in de poort van Samaria<note n="3183">Eliseüs spreekt met plechtigen ernst: Hoort enz. Voor maat heeft het Hebr.: ‘sea’, een derde epha; en voor stater: ‘sikkel’. De prijs was in vergelijking met de duurte tijdens den hongersnood (VI 25) zeer laag. Bij de poort werd markt gehouden.</note>.</verse>
<verse osisID="2Kgs.7.2"> Een uit de oversten, op wiens hand de koning leunde, antwoordde den man Gods en zeide: Al maakte de Heer ook sluizen in den hemel<note n="3184">Eene zinspeling op Gen. VII 11. De zin is: Al liet God koren uit den hemel regenen.</note>, zou dan wat gij zegt kunnen gebeuren? En deze zeide: Gij zult het zien met uwe oogen en daarvan niet eten.</verse>
<verse osisID="2Kgs.7.3"> Er waren nu vier melaatsche mannen bij den ingang der stadspoort; en zij zeiden tot elkander: Wat willen wij hier blijven, totdat wij sterven<note n="3185">Naar Lev. XIII 46 en Num. V 3 werden de melaatschen als onreinen afgezonderd van het overige volk. Daarom woonden zij buiten de stadspoort in afzonderlijke hutten.</note>?</verse>
<verse osisID="2Kgs.7.4"> Hetzij wij de stad willen ingaan, wij zullen van honger sterven; hetzij wij hier blijven, wij moeten sterven; komt dan en laat ons naar de legerplaats van Syrië overloopen; indien zij ons sparen, blijven wij in leven; willen zij echter ons dooden, wij moeten toch sterven.</verse>
<verse osisID="2Kgs.7.5"> Zij maakten zich dan des avonds op om in de legerplaats van Syrië te komen. En toen zij voor aan de legerplaats van Syrië kwamen, vonden zij daar niemand.</verse> 
<verse osisID="2Kgs.7.6"> Want de Heer had in de legerplaats van Syrië een gedruisch van wagens en paarden en van een zeer talrijk leger doen hooren, zoodat zij tot elkander zeiden: Zie, de koning van Israël heeft tegen ons de koningen der Hetheërs en der Egyptenaren gehuurd<note n="3186">Zie voor de Hetheërs Jos. I noot 2. Hunne hulptroepen uit het noorden en die der Egyptenaren uit het zuiden, zouden den Syriërs den weg afsnijden. Doch wellicht moet ook hier, gelijk waarschijnlijk III Reg. X 28 (zie aldaar noot 20), voor Egyptenaren, Hebr.: ‘Mizraïm’, gelezen worden ‘Muzri’. De Hetheërs en de Muzriërs duiden dan de volken van Noord-Syrië aan. - De hardnekkige tegenstand van Samaria wettigde het vermoeden, dat men daar hulp en ontzet van buiten verwachtte.</note>; en zij zijn tegen ons opgekomen.</verse>
<verse osisID="2Kgs.7.7"> Daarom hadden zij zich in de duisternis opgemaakt en waren gevlucht en hadden hunne tenten en paarden en ezels in de legerplaats achtergelaten en waren gevlucht, alleen hun leven zoekende te redden.</verse>
<verse osisID="2Kgs.7.8"> Toen dan die melaatschen voor aan de legerplaats waren gekomen, gingen zij eene tent binnen en aten en dronken; en zij namen van daar zilver en goud en kleederen; en zij gingen heen en verborgen het; en zij keerden andermaal terug naar een andere tent en van daar desgelijks wegnemende verborgen zij het.</verse>
<verse osisID="2Kgs.7.9"> En zij zeiden tot elkander: Wij doen niet goed; dit toch is een dag van goede tijding. Indien wij het stil houden en het niet willen boodschappen tot morgen vroeg, zullen wij van misdrijf beschuldigd worden; komt, laat ons gaan en aan het hof des konings de tijding brengen.</verse>
<verse osisID="2Kgs.7.10"> En toen zij aan de poort der stad gekomen waren, berichtten zij het hun, zeggende: Wij zijn naar de legerplaats van Syrië gegaan en hebben daar geen mensch gevonden, slechts de paarden en ezels vastgebonden en de tenten opgeslagen.</verse>
<verse osisID="2Kgs.7.11"> De poortwachters gingen dan deze tijding brengen binnen in het paleis des konings.</verse>
<verse osisID="2Kgs.7.12"> En deze stond in den nacht op en zeide tot zijne dienaren: Ik zeg u wat de Syriërs ons gedaan hebben: Zij weten, dat wij honger lijden, en daarom zijn zij uit de legerplaats getogen en houden zich schuil in de velden, zeggende: Als zij de stad zijn uitgetrokken, zullen wij hen levend grijpen en dan de stad kunnen ingaan.</verse>
<verse osisID="2Kgs.7.13"> Doch een zijner dienaren antwoordde: Laat ons een vijftal paarden nemen, die in de stad zijn overgebleven<note n="3187">Een vijftal, d.i. eenige van de overgebleven paarden. De hier volgende tusschenzin beteekent naar het Hebr.: die weinige ruiters met hunne paarden kunnen wij gerust wagen; zij zijn niet beter dan de groote menigte der Israëlieten, die of nog overig zijn of reeds den hongerdood zijn gestorven binnen de stad; wij moeten immers hier allen omkomen. Het is de taal der wanhoop.</note> (want slechts die zijn er over onder de gansche menigte van Israël, de andere toch zijn opgeteerd), en wij kunnen die uitzenden en onderzoek doen.</verse>
<verse osisID="2Kgs.7.14"> Zij brachten dan twee paarden<note n="3188">Hebr.: ‘twee paardenwagens’, natuurlijk met hunne berijders en ruiters.</note>, en de koning zond naar de legerplaats der Syriërs, zeggende: Gaat en ziet.</verse>
<verse osisID="2Kgs.7.15"> En zij gingen hun achterna tot aan den Jordaan; maar zie, de geheele weg lag vol kleederen en voorwerpen, die de Syriërs bij hunne verwarring hadden weggeworpen; en de boden keerden terug en berichtten het den koning.</verse>
<verse osisID="2Kgs.7.16"> En het volk trok de stad uit en plunderde de legerplaats van Syrië; en eene maat meelbloem kostte een stater en twee maten gerst een stater<note n="3189">Zie voor maat en stater noot 1.</note>, naar het woord des Heeren.</verse>
<verse osisID="2Kgs.7.17"> De koning nu stelde dien overste, op wiens hand hij leunde, aan de poort<note n="3190">Om de orde te handhaven.</note>; en het volk vertrad hem in den ingang der poort, zoodat hij stierf, naar hetgeen de man Gods gesproken had, toen de koning tot hem was afgekomen.</verse>
<verse osisID="2Kgs.7.18"> En het is geschied naar het woord van den man Gods, dat hij tot den koning gesproken had, toen hij zeide<note n="3191">De schrijver legt nadruk op de vervulling van Gods woord en herhaalt daarom de voorspelling van v. 1 en 2.</note>: Twee maten gerst zul- len morgen op dezen tijd een stater, en eene maat meelbloem een stater kosten, in de poort van Samaria;</verse>
<verse osisID="2Kgs.7.19"> toen die overste aan den man Gods geantwoord en gezegd had: Al maakte de Heer ook sluizen in den hemel, zou dan wat gij zegt kunnen gebeuren? Waarop hij tot hem gezegd had: Gij zult het zien met uwe oogen en daarvan niet eten.</verse>
<verse osisID="2Kgs.7.20"> En het ging hem gelijk voorzegd was, en het volk vertrad hem in de poort, en hij stierf.</verse>
</chapter>
<chapter osisID="2Kgs.8">
<title>Hoofdstuk VIII.</title>
<p>De Sunamietische, om den hongersnood uitgeweken, wordt bij haren terugkeer in het bezit harer goederen hersteld om wille van Eliseüs (v. 1-6). De profeet voorspelt den dood van Benadad en de troonsbestijging van Hazaël (v. 7-13); vervulling der godspraak (v. 14, 15). - Regeering van den goddeloozen Joram over Juda; afval van Edom en Lobna (v. 16-24); Joram's opvolger Ochozias en zijne verstandhouding tot Joram van Israël (v. 25-29).</p>
<verse osisID="2Kgs.8.1"> Eliseüs nu sprak tot de vrouw<note n="3192">Beter vertaalt men den grondtekst: ‘Eliseüs had gezegd’. Het is duidelijk, dat de schrijver de profetie van Eliseüs betreffende den hongersnood slechts aanhaalt als inleiding van het v. 3 volgende verhaal. Men weet niet juist in welk jaar der regeering van Joram die hongersnood van zeven jaren begon; maar waarschijnlijk had het v. 4 volg. vermelde feit plaats vóór de genezing van Naäman (V); want de koning zou zich niet op zulk eene wijze met Giëzi onderhouden hebben, toen deze reeds melaatsch geworden was.</note>, wier zoon hij tot het leven verwekt had<note n="3193">Zie IV 34 volg.</note>, zeggende: Maak u op, ga heen, gij en uw huisgezin, en vertoef in den vreemde waar gij geraken kunt; want de Heer heeft den hongersnood geroepen, en die zal over het land komen gedurende zeven jaar<note n="3194">Geroepen en door zijn oppermachtigen wil, aan wien alles gehoorzaamt, doen komen, en wel als straf. Zie dezelfde uitdrukking Ps. XXXII 9; CIV 16; Jer. XXV 29 enz. Van dien hongersnood is ook sprake IV 38 volg.</note>.</verse>
<verse osisID="2Kgs.8.2"> En zij maakte zich op en deed naar het woord van den man Gods; en met haar huisgezin heengaande, vertoefde zij in het land der Philistijnen, vele dagen.</verse>
<verse osisID="2Kgs.8.3"> En toen de zeven jaren geëindigd waren, keerde de vrouw uit het land der Philistijnen terug; en zij toog heen om zich op den koning te beroepen voor haar huis en voor hare akkers<note n="3195">De vrouw keerde terug naar hare woonplaats Sunam (IV 8), en spoedig daarna toog zij heen naar Samaria tot den koning, omdat hare goederen of door vreemden in bezit genomen of aan de kroon vervallen waren.</note>.</verse>
<verse osisID="2Kgs.8.4"> De koning nu was in gesprek met Giëzi, den dienstknecht van den man Gods, zeggende: Verhaal mij al de groote daden, die Eliseüs gedaan heeft.</verse>
<verse osisID="2Kgs.8.5"> En terwijl deze den koning verhaalde hoe hij een doode had opgewekt, kwam de vrouw aan, wier zoon hij tot het leven verwekt had, roepende tot den koning om haar huis en om hare akkers. En Giëzi zeide: Mijn heer en koning, dat is de vrouw en dat is haar zoon, dien Eliseüs opgewekt heeft.</verse>
<verse osisID="2Kgs.8.6"> En de koning ondervraagde de vrouw, en zij verhaalde het hem. En de koning gaf haar een kamerdienaar mede, zeggende: Geef haar alles terug, wat haar toekomt, met de gansche opbrengst der akkers, van den dag af dat zij het land verlaten heeft tot nu toe.</verse>
<verse osisID="2Kgs.8.7"> Voorts kwam Eliseüs naar Damascus, en Benadad, de koning van Syrië, was ziek<note n="3196">Eliseüs kwam naar Damascus, waarschijnlijk om den last te vervullen, dien God weleer aan zijn voorganger Elias op den Sinaï gegeven had; zie III Reg. XIX 15 met noot 12. Zie voor Benadad III Reg. XV noot 17 en XX noot 1.</note>; en men ging het hem boodschappen zeggende: De man Gods is hierheen gekomen<note n="3197">Eliseüs was aan het hof van Syrië als de man Gods bekend door de genezing van Naäman.</note>.</verse>
<verse osisID="2Kgs.8.8"> En de koning zeide tot Hazaël: Neem geschenken mede en ga den man Gods te gemoet en raadpleeg den Heer door hem, zeggende: Kan ik van deze mijne ziekte opkomen?</verse>
<verse osisID="2Kgs.8.9"> Hazaël ging hem dan te gemoet, met geschenken en allerlei kostbaarheden van Damascus bij zich, vrachten van veertig kameelen<note n="3198">Allerlei kostbaarheden, natuur- en kunstvoortbrengselen, welke Damascus zoowel van eigen bodem opleverde als van elders ontving; want Damascus was destijds de stapelplaats van den handel tusschen Voor- en Achter-Azië (vgl. Ez. XXVII 18 volg.). Vrachten van veertig kameelen beteekent niet dat elke kameel zooveel droeg als hij torsen kon, maar dat de geschenken op veertig kameelen waren geladen. In het Oosten pleegt men bij het overhandigen van geschenken omhaal te maken.</note>. En toen hij vóór hem stond,</verse> 
<verse osisID="2Kgs.8.1">zeide hij: Uw zoon Benadad, de koning van Syrië, zendt mij tot u, zeggende: Kan ik van deze mijne ziekte genezen?</verse>
<verse osisID="2Kgs.8.10"> En Eliseüs zeide tot hem: Ga, zeg tot hem: Gij zult genezen<note n="3199">De Vulgaat vertaalt met de overige oude overzettingen naar de Hebr. tekstlezing. In verband met het volgende is de zin: Ga en zeg wat gij van plan zijt te zeggen. De profeet toont te weten welk antwoord Hazaël zijnen koning geven zal, zonder dit goed of af te keuren. Naar de Hebr. randlezing (‘Gij zult niet genezen’) heeft Hazaël in zijn antwoord aan den koning (v. 14) gelogen.</note>; echter de Heer heeft mij doen zien dat hij den dood zal sterven.</verse>
<verse osisID="2Kgs.8.11"> En hij stond bij hem en werd ontsteld tot verlegen wordens toe<note n="3200">Naar het Hebr. is waarschijnlijk de zin: En de profeet vestigde zijn gelaat strak op Hazaël en bleef hem aanzien, totdat hij verlegen werd. Hazaël zal begrepen hebben dat Eliseüs zijne plannen doorschouwde.</note>; en de man Gods weende.</verse>
<verse osisID="2Kgs.8.12"> En Hazaël zeide tot hem: Waarom weent mijn heer? En hij zeide: Omdat ik weet wat kwaad gij den kinderen van Israël doen zult. Hunne versterkte steden zult gij met vuur verbranden en hunne jongelingen dooden met het zwaard en hunne kinderen verpletteren en hunne zwanger en openrijten<note n="3201">De profeet somt de gruwelen op, zooals die destijds in den oorlog gepleegd werden (vgl. Ps. CXXXVI 9; Os. X 14; XIV 1; Am. I 13; Nah. III 10). Over de oorlogen van Hazaël tegen het rijk van Israël is verder sprake in v. 28 volg. en X 32 volg.; XIII 3 volg.; zie vooral III Reg. XIX 17 en Am. I 3 volg., alwaar zulke wreedheden der Syriërs worden vermeld.</note>.</verse>
<verse osisID="2Kgs.8.13"> En Hazaël zeide: Wat toch ben ik, uw dienstknecht, een hond<note n="3202">Septuag.: ‘een doode hond’ (vgl. I Reg. XXIV 15; II Reg. IX 8; XVI 9), eene geveinsde betuiging van ootmoed, die slechts diende om zijne plannen tegenover Eliseüs te verbergen.</note>, dat ik die groote zaak zou doen? En Eliseüs zeide: De Heer heeft mij doen zien dat gij koning van Syrië zult worden<note n="3203">Uit deze voorspelling kon Hazaël begrijpen dat de profeet ook wist hoe hij tot het koningschap zou geraken.</note>.</verse>
<verse osisID="2Kgs.8.14"> En toen hij van Eliseüs was heengegaan, kwam hij bij zijnen heer. En deze zeide tot hem: Wat heeft Eliseüs u gezegd? En hij antwoordde: Hij heeft mij gezegd: Gij zult weder gezond worden<note n="3204">Hazaël wacht zich wel het geheele antwoord van den profeet over te brengen. Zie noot 8.</note>.</verse>
<verse osisID="2Kgs.8.15"> En toen de volgende dag was gekomen, nam hij eene deken en doopte die in het water en spreidde ze over zijn aangezicht<note n="3205">Op deze wijze werd de koning verstikt. De tekst zegt niet duidelijk dat Hazaël het deed.</note>; en na zijn dood werd Hazaël koning in zijne plaats<note n="3206">In de Assyrische opschriften is hij vermeld als ‘Haza-'-iloe van Damascus’. Salmanasar II bericht dat hij in zijn 18e en nogmaals in zijn 21e regeeringsjaar den Euphraat overtrok en Hazaël vernederde. Bij gelegenheid van dien eersten krijgstocht moest ook Jehu van Israël voor de Assyrische overmacht bukken en schatting betalen.</note>.</verse>
<verse osisID="2Kgs.8.16"> In het vijfde jaar van Joram, den zoon van Achab, den koning van Israël, en van Josaphat, den koning van Juda, regeerde Joram, de zoon van Josaphat, als koning van Juda<note n="3207">Het vijfde jaar van Joram van Israël is het jaar 849. In dit jaar werd Joram, de zoon van den Judeeschen koning Josaphat, koning van Juda. De woorden en van Josaphat, den koning van Juda hangen in het Hebr. niet af van in het vijfde jaar en kunnen er ook niet van afhangen, daar dit het drie en twintigste jaar van Josaphat was. In enkele handschriften van den Hebr. tekst en van de Grieksche, Latijnsche en Syrische vertalingen zijn die woorden weggelaten. Vermoedelijk geven ze te verstaan dat Joram van Juda eenige jaren gelijktijdig met zijn vader Josaphat geregeerd heeft; zie I noot 10.</note>.</verse>
<verse osisID="2Kgs.8.17"> Hij was twee en dertig jaren oud, toen hij begon te regeeren, en acht jaar regeerde hij te Jerusalem.</verse>
<verse osisID="2Kgs.8.18"> En hij wandelde op de wegen der koningen van Israël, gelijk het huis van Achab gewandeld had; want de dochter van Achab<note n="3208">Athalia, v. 26. Zie voor Joram's goddeloos bestuur II Par. XXI 1-7; zoo vermoordde hij o.a. zijne broeders, t.a.p. v. 4.</note> was zijne vrouw; en hij deed wat kwaad was in het oog des Heeren.</verse>
<verse osisID="2Kgs.8.19"> De Heer echter wilde Juda niet verderven, om wille van zijnen dienstknecht David, gelijk Hij dezen beloofd had, hem en zijnen zonen eene lamp te zullen geven te allen tijde<note n="3209">De afval van Joram en zijne misdaden hadden verdiend gestraft te worden met de uitroeiing van zijn geslacht (vgl. III Reg. XIV 10; XXI 21, 22); maar de Heer deed dit niet om de belofte aan David, II Reg. VII 9-16. Zie verder III Reg. XV noot 3 en XI noot 27. Niettemin werd Joram op andere wijze gestraft, zie v. 22 en II Par. XXI 12-19.</note>.</verse>
<verse osisID="2Kgs.8.20"> In die dagen viel Edom af, om niet onder Juda te staan, en stelde eenen koning over zich aan<note n="3210">Zie III noot 9 en 10.</note>.</verse>
<verse osisID="2Kgs.8.21"> En Joram toog naar Seïra<note n="3211">Dit beteekent waarschijnlijk dat Joram het gebergte Seïr (het land van Edom) binnenrukte. Naar de lezing van II Par. XXI 9 ‘was Joram naar Edom getogen’ met zijne oversten.</note> en al zijne strijdwagens met hem; en hij maakte zich in den nacht op en versloeg de Idumeërs, die hem omsingeld hadden, en de oversten der strijdwagens; het volk echter vluchtte naar zijne tenten<note n="3212">Zie II Par. XXI noot 5. Het volk beteekent het leger van Joram, dat ternauwernood aan het gevaar ontkwam.</note>.</verse>
<verse osisID="2Kgs.8.22"> Zoo viel Edom af om niet onder Juda te staan, tot op dezen dag<note n="3213">Zie II Par. XXI noot 6 en vgl. IV Reg. XIV 7.</note>. Toen, in denzelfden tijd, viel ook Lobna af<note n="3214">Lobna of ‘Lebna’ (Jos. X 29) of ‘Labana’ (Jos. XV 42) lag in de Sjephela (zie Jos. XI noot 13), de streek tusschen het gebergte van Juda en de Middellandsche Zee; hare bevolking was waarschijnlijk Chanaänietisch of Edomietisch. Wellicht viel deze opstand samen met den inval der Philistijnen, waarvan II Par. XXI 16 volg. sprake is.</note>.</verse>
<verse osisID="2Kgs.8.23"> Het overige nu der geschiedenis van Joram en al wat hij gedaan heeft, is dit niet beschreven in het Boek der kronieken van Juda's koningen?</verse>
<verse osisID="2Kgs.8.24"> En Joram ontsliep met zijne vaderen<note n="3215">Hij stierf aan eene ongeneeslijke buikziekte, II Par. XXI 18 volg.</note> en werd bij hen in de Stad van David begraven<note n="3216">Echter niet in de grafstede der koningen, II Par. XXI 20.</note>, en zijn zoon Ochozias werd koning in zijne plaats.</verse>
<verse osisID="2Kgs.8.25"> In het twaalfde jaar van Joram, den zoon van Achab, den koning van Israël, werd Ochozias koning, de zoon van Joram, den koning van Juda.</verse>
<verse osisID="2Kgs.8.26"> Twee en twintig jaren was Ochozias oud, toen hij begon te regeeren; en één jaar regeerde hij te Jerusalem; zijne moeder heette Athalia, de dochter van Amri, den koning van Israël<note n="3217">Athalia was de dochter van Achab (v. 18) en dus de kleindochter van Amri; zie III Reg. XV noot 2.</note>.</verse>
<verse osisID="2Kgs.8.27"> En hij wandelde op de wegen van het huis van Achab en deed wat kwaad was in het oog des Heeren, gelijk het huis van Achab; want hij was een schoonzoon van Achab's huis<note n="3218">Hieruit volgt, dat Ochozias, evenals zijn vader Joram, eene vrouw uit het huis van Achab had genomen; daarom stond hij geheel onder den invloed van dit huis door zijne moeder, zijne vrouw en hare familie, II Par. XXII 3, 4.</note>.</verse>
<verse osisID="2Kgs.8.28"> Ook trok hij met Joram, den zoon van Achab, ten strijde tegen Hazaël, den koning van Syrië, naar Ramoth-Galaäd, en de Syriërs wondden Joram<note n="3219">Hiermede (v. 28, 29) wordt het verhaal voorbereid van den ondergang van Achab's huis (IX).</note>;</verse>
<verse osisID="2Kgs.8.29"> en deze keerde terug<note n="3220">Terwijl het leger te Ramoth-Galaäd, in het Overjordaansche bleef (IX 1).</note> om zich te laten genezen in Jezrahel, daar de Syriërs hem gewond hadden te Ramoth, terwijl hij streed tegen Hazaël, den koning van Syrië. Ochozias nu, de zoon van Joram, de koning van Juda, toog af<note n="3221">Van Ramoth naar Jezrahel, dat in de vlakte van dien naam lag.</note> om Joram, den zoon van Achab, in Jezrahel te bezoeken, want hij lag daar ziek.</verse>
</chapter>
<chapter osisID="2Kgs.9">
<title>Hoofdstuk IX.</title>
<p>Op last van Eliseüs zalft een der profetenzonen Jehu tot koning over Israël, en draagt hem op Achab's huis uit te roeien (v. 1-10), Jehu, door zijne medeoversten gehuldigd (v. 11-15), begeeft zich op weg naar Jezrahel, waar Ochozias van Juda zich bij Joram bevindt; hij houdt de boden, door Joram een en andermaal afgezonden, bij zich (v. 16-20). Joram zelf rijdt, met Ochozias, hem te gemoet, en beiden worden gedood (v. 21-29). Smadelijk uiteinde van Jezabel (v. 30-37).</p>
<verse osisID="2Kgs.9.1"> De profeet Eliseüs nu riep een uit de profetenzonen en zeide tot hem: Omgord uwe lendenen en neem deze kruik zalfolie in uwe hand en ga naar Ramoth-Galaäd<note n="3222">Jehu, door Elias reeds aangewezen tot koning van Israël (zie III Reg. XIX 16 met noot 12), wordt nu op last van Eliseüs tot koning gezalfd. De profeet zalfde hem niet zelf, waarschijnlijk omdat hij te zeer bekend was en de zalving voorshands geheim moest blijven. Zie verder IV noot 21.</note>.</verse>
<verse osisID="2Kgs.9.2"> En daar gekomen, zult gij omzien naar Jehu, den zoon van Josaphat, den zoon van Namsi<note n="3223">Waarschijnlijk was Jehu, nadat Joram gewond en vertrokken was (VIII 28 volg.), belast met het opperbevel over het leger. De stad Ramoth was toen in de handen der Israëlieten (zie v. 14, 15). - Jehu's naam (uit welken stam hij was, is onbekend) wordt tweemaal op de opschriften vermeld en beide malen op die van Salmanasar II (860 - 25), in het jaar 842 onder degenen, die den Assyrischen koning schatting betaalden.</note>; en ga binnen en doe hem opstaan uit den kring zijner broeders en breng hem in eene binnenkamer<note n="3224">Ga binnen in het huis, waar Jehu met zijne wapenbroeders vereenigd is. In eene binnenkamer of een afzonderlijk vertrek.</note>.</verse> 
<verse osisID="2Kgs.9.3"> En neem de kruik zalfolie en giet die op zijn hoofd en zeg: Dit zegt de Heer: Ik zalf u tot koning over Israël. En open de deur en vlucht en houd u daar niet op<note n="3225">Om aan niemand gelegenheid te geven u te ondervragen en de zaak zoo geheim mogelijk te houden.</note>.</verse>
<verse osisID="2Kgs.9.4"> De jongeling, de dienaar van den profeet, ging dan heen naar Ramoth-Galaäd;</verse>
<verse osisID="2Kgs.9.5"> en hij trad daar binnen; en zie, de oversten van het leger waren er gezeten, en hij zeide: Ik heb een woord tot u, o overste! En Jehu zeide: Tot wien uit ons allen? En hij zeide: Tot u, o overste!</verse>
<verse osisID="2Kgs.9.6"> En deze stond op en ging het vertrek binnen; en hij goot de zalfolie op zijn hoofd en zeide: Dit zegt de Heer, de God van Israël: Ik zalf u tot koning over het volk des Heeren, over Israël.</verse>
<verse osisID="2Kgs.9.7"> En gij zult het huis van Achab, uwen heer, slaan, en Ik zal het bloed van mijne dienaren, de profeten<note n="3226">Zie III Reg. XVIII 4 en XIX 10.</note>, en het bloed van al de dienaren des Heeren<note n="3227">Behalve Naboth (III Reg. XXI) zijn derhalve nog andere dienaren Gods door of op last van Jezabel vermoord. Zie voor het volg. vers III Reg. XIV noot 6 en 7.</note> wreken uit de hand van Jezabel.</verse>
<verse osisID="2Kgs.9.8"> En Ik zal het gansche huis van Achab verdelgen en van Achab ombrengen wie aan den muur watert, zoowel den beslotene als den geringste in Israël.</verse>
<verse osisID="2Kgs.9.9"> En Ik zal het huis van Achab maken als het huis van Jeroboam, den zoon van Nabat, en als het huis van Baäsa, den zoon van Ahias.</verse>
<verse osisID="2Kgs.9.10"> Ook Jezabel zullen de honden verslinden op den grond van Jezrahel, en er zal niemand zijn, die haar begraaft<note n="3228">Het lot van Jezabel was reeds voorspeld door Elias; zie v. 36 volg. en vgl. III Reg. XXI 23.</note>. En hij opende de deur en vlood weg.</verse>
<verse osisID="2Kgs.9.11"> Jehu kwam dan terug bij de dienaren van zijnen heer, die tot hem zeiden: Is alles wel<note n="3229">In het Hebr. letterlijk: ‘Is het vrede?’</note>? Waarvoor kwam die zinnelooze<note n="3230">Zoo noemden zij hem om zijn haastig optreden en heengaan, zonder dat hij met iemand hunner had gesproken. In v. 20 is hetzelfde Hebr. woord van Jehu gezegd en door onstuimig vertaald.</note> tot u? En hij zeide tot hen: Gij kent den man en weet wat hij gezegd heeft<note n="3231">Jehu geeft hun een ontwijkend antwoord, waarvan de zin is: Als gij den man een zinnelooze acht, dan weet gij ook dat hetgeen hij gezegd heeft niet veel beteekent.</note>.</verse>
<verse osisID="2Kgs.9.12"> Maar zij antwoordden: Het is niet waar<note n="3232">Wij kennen den man niet en weten niet wat hij gezegd heeft.</note>; maar verhaal het ons liever. En hij zeide tot hen: Zoo en zoo heeft hij tot mij gesproken, en hij zeide: Dit zegt de Heer: Ik zalf u tot koning over Israël.</verse>
<verse osisID="2Kgs.9.13"> Toen haastten zij zich, en ieder nam zijn mantel, en zij legden dien onder zijne voeten, bij wijze van een troon, en zij staken de bazuin en zeiden: Jehu is koning<note n="3233">De oversten erkenden de boodschap van den profetenzoon als godspraak en huldigden hem als hunnen koning van Godswege. Vgl. Matth. XXI 7.</note>.</verse>
<verse osisID="2Kgs.9.14"> Zoo maakte dan<note n="3234">d.i. Ten gevolge van deze godspraak en huldiging.</note> Jehu, de zoon van Josaphat, den zoon van Namsi, eene samenzwering tegen Joram. Joram nu, hij met gansch Israël, had Ramoth-Galaäd bezet tegen Hazaël, den koning van Syrië;</verse>
<verse osisID="2Kgs.9.15"> en hij was teruggekeerd om zich te Jezrahel te laten genezen van de wonden, omdat de Syriërs hem gewond hadden, terwijl hij streed tegen Hazaël, den koning van Syrië<note n="3235">Eene herhaling van VIII 28, 29, tot verklaring van hetgeen hier v. 1-14a vermeld is, wat alleen in de afwezigheid van Joram zóó kon geschieden.</note>. En Jehu zeide: Indien gij het goedvindt, mag niemand als vluchteling de stad verlaten, opdat hij het niet te Jezrahel ga berichten<note n="3236">Men nam dus maatregelen, opdat niemand eenig bericht van het gebeurde verspreiden en de toedracht der zaak voor den koning te Jezrahel verborgen zou blijven.</note>.</verse>
<verse osisID="2Kgs.9.16"> En hij steeg op<note n="3237">Jehu steeg op den wagen. Hij nam slechts eene afdeeling van het leger (v. 17 den troep van Jehu) mede naar Jezrahel, daar hij wegens den oorlog met Syrië de stad Ramoth niet onverdedigd kon laten.</note> en vertrok naar Jezrahel; want Joram lag daar ziek, en Ochozias, de koning van Juda, was gekomen om Joram te bezoeken.</verse>
<verse osisID="2Kgs.9.17"> De wachter dan, die op den toren te Jezrahel stond, zag den</verse> 
<verse osisID="2Kgs.9.1">troep van Jehu aankomen en zeide: Ik zie een troep. En Joram zeide: Neem een wagen<note n="3238">Hebr.: ‘een ruiter’; zoo ook v. 18 en 19.</note> en zend dien hun te gemoet, en die er heengaat zegge: Is alles wel?</verse>
<verse osisID="2Kgs.9.18"> Alzoo ging die den wagen besteeg hem te gemoet en zeide: Dit zegt de koning: Is alles in vrede? En Jehu zeide: Wat gij en vrede? Kom over en volg mij. En de wachter gaf bericht, zeggende: De bode is tot hen gekomen en keert niet terug.</verse>
<verse osisID="2Kgs.9.19"> Hij zond ook een tweeden wagen met paarden; en hij kwam bij hen en zeide: Dit zegt de koning: Is het vrede? En Jehu zeide: Wat gij en vrede? Kom over en volg mij.</verse>
<verse osisID="2Kgs.9.20"> De wachter nu berichtte, zeggende: Hij is tot bij hen gekomen en keert niet terug; het rijden nu is als het rijden van Jehu, den zoon van Namsi; want onstuimig rijdt hij voort<note n="3239">Jehu was zóó nabij gekomen, dat hij, de onstuimige, aan zijn onstuimig rennen door den wachter herkend werd. Het Hebr. kan men vertalen: ‘want hij rijdt als een razende’; zie noot 9.</note>.</verse>
<verse osisID="2Kgs.9.21"> En Joram zeide: Span den wagen aan. En zij spanden zijn wagen aan, en Joram<note n="3240">Joram, wiens wonden inmiddels zoo goed als geheeld waren, ging zijnen legeroverste Jehu te gemoet om hem te eeren. Hij zal gemeend hebben dat Jehu als overwinnaar der Syriërs terugkeerde en de afgezonden ruiters bij zich had gehouden om zelf de heuglijke tijding aan zijnen koning te kunnen mededeelen.</note>, de koning van Israël, en Ochozias, de koning van Juda, togen uit, ieder op zijn wagen; en zij gingen Jehu te gemoet en troffen hem op den akker van Naboth, den Jezraheliet<note n="3241">Hebr.: ‘op het deel’ of het stuk land van Naboth, den wijngaard van III Reg. XXI 2, die toen een deel van den koninklijken lusttuin geworden was; zie v. 25 volg.</note>.</verse>
<verse osisID="2Kgs.9.22"> En zoodra Joram Jehu zag, zeide hij: Is het vrede, Jehu? En hij antwoordde: Wat vrede? nog duren de hoererijen van uwe moeder Jezabel en hare vele tooverijen voort<note n="3242">De hoererijen of allerlei afgoderij, gepaard met tooverijen of wichelarij en andere bijgeloovigheid.</note>.</verse>
<verse osisID="2Kgs.9.23"> Joram echter wendde zijne hand<note n="3243">Joram gelastte den wagenmenner den teugel te wenden; zie III Reg. XXII 34.</note>, en vluchtend zeide hij tot Ochozias: Verraad, Ochozias!</verse>
<verse osisID="2Kgs.9.24"> Maar Jehu spande met de hand den boog en trof Joram tusschen de schouders<note n="3244">Hebr.: ‘tusschen zijne armen’, d.i. in den rug tusschen de schouders.</note>, en de pijl ging door zijn hart heen, en terstond zonk hij ineen op zijn wagen.</verse>
<verse osisID="2Kgs.9.25"> En Jehu zeide tot den overste Badacer: Neem op, werp hem op den akker van Naboth, den Jezraheliet; want ik herinner mij dat, toen ik en gij op den wagen gezeten zijnen vader Achab volgden, de Heer deze godspraak<note n="3245">Eigenlijk staat er: ‘dezen last’, wat een onheilspellende godspraak aanduidt; zie Nah. I 1.</note> tegen hem richtte, zeggende:</verse>
<verse osisID="2Kgs.9.26"> Voorwaar, voor het bloed van Naboth en voor het bloed zijner kinderen, dat Ik gisteren<note n="3246">d.i. Kort geleden. Het verhaal van III Reg. XXI wordt hier eenigszins aangevuld. Van de twee begeleiders des konings (v. 25) en van de kinderen van Naboth (v. 26) werd daar niets gezegd. Zie ook III Reg. XXI noot 10.</note> gezien heb, zal Ik u op dezen akker vergelden, zegt de Heer. Nu dan, neem op en werp hem op den akker, naar het woord des Heeren.</verse>
<verse osisID="2Kgs.9.27"> Ochozias nu, de koning van Juda, dit ziende, vluchtte langs den weg van het tuinhuis, en Jehu achtervolgde hem en zeide: Treft ook hem op zijnen wagen. En zij troffen hem op het bergpad van Gaver, dat bij Jeblaäm ligt; en hij vluchtte naar Mageddo en stierf aldaar<note n="3247">Ochozias vluchtte langs den weg van het tuinhuis, in het Hebr. misschien een eigennaam: ‘in de richting van Beth-haggan’, welke plaats met Engannim wordt vereenzelvigd (zie Jos. XIX noot 16) en dan evenals Gaver (Hebr.: ‘Gur’) en Jeblaäm, tusschen Jezrahel en Samaria lag. Eene andere lezing van Ochozias' einde vindt men II Par. XXII 9; zie noot 8 aldaar. Eenvoudiger is de oplossing, wanneer men hier in v. 27 in de plaats van Mageddo evenals in II Par. t.a.p. Samaria leest. Want Ochozias vluchtte blijkbaar naar het zuiden; Mageddo echter lag noordwestelijk van Jezrahel. Een afschrijver kan zich door onoplettendheid verschreven hebben.</note>.</verse>
<verse osisID="2Kgs.9.28"> En zijne dienaren legden hem op zijn wagen en brachten hem naar Jerusalem; en zij begroeven hem in het graf bij zijne vaderen, in de Stad van David.</verse> 
<verse osisID="2Kgs.9.29"> In het elfde<note n="3248">Volgens VIII 25 ‘in het twaalfde’. Eene samenregeering van Ochozias met zijn vader Joram is waarschijnlijk. Vgl. II Par. XIX 18, 19 met XXII 4 en zie noot 4 aldaar.</note> jaar van Joram, den zoon van Achab, was Ochozias koning geworden over Juda.</verse>
<verse osisID="2Kgs.9.30"> En Jehu kwam te Jezrahel. Toen nu Jezabel zijne aankomst vernam, bestreek zij hare oogen met spiesglans en versierde haar hoofd en zag neer uit het venster<note n="3249">Jezabel bestreek hare oogen, de wenkbrauwen en de beide oogleden, met spiesglans, een zwart en glanzend poeder, dat door de vrouwen in het Oosten nog gebruikt wordt om de oogen grooter en vuriger te doen schijnen. Vgl. Jer. IV 30 en Ez. XXIII 40. Zij versierde haar hoofd met een kunstig kapsel, een sluier of andere kostbare sieraden. Hoewel zij haar lot voorzag, wilde zij geen vrees toonen, maar als koningin sterven. Bij Jehu's aankomst keek zij uit het venster, volgens Flav. Josephus, van een toren.</note></verse>
<verse osisID="2Kgs.9.31"> op Jehu, die door de poort binnenkwam, en zij zeide: Kan er vrede zijn voor Zambri, die zijnen heer vermoord heeft<note n="3250">Tergend en spottend noemt zij Jehu een anderen Zambri, die, na zijnen koning vermoord en slechts zeven dagen geregeerd te hebben, jammerlijk omkwam, III Reg. XVI 10-18.</note>.</verse>
<verse osisID="2Kgs.9.32"> En Jehu hief zijn gelaat naar het venster en zeide: Wie is zij<note n="3251">Naar het Hebr. vraagt Jehu: ‘Wie houdt het met mij?’</note>? En twee of drie kamerdienaren wendden zich naar hem toe.</verse>
<verse osisID="2Kgs.9.33"> En hij zeide tot hen: Werpt haar van boven neder; en zij wierpen haar van boven af, en de muur werd bespat met het bloed, en de hoeven der paarden vertrapten haar.</verse>
<verse osisID="2Kgs.9.34"> En nadat hij naar binnen gegaan was om te eten en te drinken, zeide hij: Gaat en ziet naar die vervloekte en begraaft haar; want zij is eene koningsdochter<note n="3252">Zie III Reg. XVI 31.</note>.</verse>
<verse osisID="2Kgs.9.35"> En toen zij gegaan waren om haar te begraven, vonden zij niets dan den schedel en de voeten en de handpalmen.</verse>
<verse osisID="2Kgs.9.36"> En teruggekomen berichtten zij het hem. En Jehu zeide: Het is het woord des Heeren, dat Hij door zijn dienaar Elias, den Thesbiet, gesproken heeft, zeggende: Op den grond van Jezrahel zullen de honden het vleesch van Jezabel verslinden;</verse> 
<verse osisID="2Kgs.9.37"> en het vleesch van Jezabel zal op den grond van Jezrahel zijn als mest op de oppervlakte des lands, zoodat de voorbijgangers zeggen: Is dat nu die Jezabel<note n="3253">Hebr.: ‘zoodat men niet kan zeggen: Dat is Jezabel’, d.w.z. daar ligt zij begraven. Zie voor de uitdrukking als mest enz. Jer. VIII 2; IX 22; XVI 4; XXV 33.</note>.</verse>
</chapter>
<chapter osisID="2Kgs.10">
<title>Hoofdstuk X.</title>
<p>Jehu daagt Samaria's grooten uit, eenen uit Achab's afstammelingen op den troon te plaatsen, doch uit vrees onderwerpen zij zich (v. 1-5) en brengen, overeenkomstig zijn eisch, al die afstammelingen om het leven, wier hoofden Jehu te Jezrahel ten toon laat stellen, om vervolgens Achab's nakomelingen aldaar uit te roeien (v. 6-11). Op weg naar Samaria doodt hij Ochozias' bloedverwanten (v. 12-14), ontmoet hij Jonadab (v. 15, 16) en brengt te Samaria om al wat van Achab nog over is (v. 17). Hij lokt de dienaren van den Baäl in hun tempel, waar hij ze allen om het leven brengt, om verder den dienst van den Baäl uit te roeien (v. 18-28). Om zijn kalverendienst wordt hij door den Heer bezocht met straffen (v. 29-33). Besluit van Jehu's regeering (v. 34-36).</p>
<verse osisID="2Kgs.10.1"> Achab nu had zeventig zonen te Samaria; Jehu schreef dan een brief en zond dien naar Samaria aan de aanzienlijken der stad en aan de oudsten en aan de opvoeders van Achab<note n="3254">Onder die zeventig zonen van Achab zijn zijne eigen zonen, kleinzonen en wellicht nog andere verwanten, zoover zij zich te Samaria bevonden, begrepen. De opvoeders of verplegers van Achab zijn degenen, die Achab met de opvoeding der prinsen van zijn huis belast had, v. 6.</note>, zeggende:</verse>
<verse osisID="2Kgs.10.2"> Zoodra gij dezen brief ontvangt, gij die bij u hebt de zonen van uwen heer en de strijdwagens en de paarden en de versterkte steden en de wapenen<note n="3255">Dit beteekent: dewijl gij de zonen van uwen heer Achab en Joram (ook diens kinderen zijn dus onder ‘de zonen van Achab’ v. 1 begrepen) bij u, d.i. te uwer beschikking, hebt om eenen uit hen naar uwe keuze tot de koninklijke waardigheid te verheffen, dewijl gij bovendien voldoende strijdkrachten (de strijdwagens enz.) bezit om den man uwer keuze op den troon te handhaven, kiest enz. v. 3. Het is eene uitdaging om tegem hem te strijden, indien zij durfden.</note>,</verse>
<verse osisID="2Kgs.10.3"> kiest uit de zonen van uwen heer den besten uit en hem, die u behaagt, en plaatst hem op den troon zijns vaders en strijdt voor het huis uws heeren.</verse>
<verse osisID="2Kgs.10.4"> Zij werden bovenmate bevreesd</verse> 
<verse osisID="2Kgs.10.1">en zeiden: Zie, de twee koningen<note n="3256">Joram en Ochozias, IX 21-28.</note> zijn niet bij machte geweest zich tegenover hem te handhaven, hoe zouden wij dan kunnen weerstaan?</verse>
<verse osisID="2Kgs.10.5"> Daarom zonden de bestuurders des huizes en de oversten der stad<note n="3257">Hebr. in het enkelvoud: de hofmaarschalk en de stadsvoogd. Zie III Reg. IV noot 8.</note> en de oudsten en de opvoeders tot Jehu, zeggende: Wij zijn uwe dienaren, al wat gij gebiedt zullen wij doen, en wij zullen geen koning over ons aanstellen; doe al wat u behaagt.</verse>
<verse osisID="2Kgs.10.6"> Hij schreef hun dan ten tweeden male een brief, zeggende: Indien gij voor mij zijt en mij gehoorzaamt, neemt dan de hoofden der zonen van uwen heer en komt morgen op dit uur bij mij te Jezrahel<note n="3258">Op deze wijze verzekerde hij zich dat de rechthebbenden op den troon uit den weg geruimd waren en had hij tevens een bewijs van de volkomen onderwerping der rijksgrooten van Samaria.</note>. De koningszonen nu, zeventig man, werden bij de aanzienlijken der stad opgevoed.</verse>
<verse osisID="2Kgs.10.7"> En toen de brief tot hen gekomen was, namen zij de koningszonen en doodden hen, zeventig man, en deden hunne hoofden in manden en zonden die naar hem te Jezrahel.</verse>
<verse osisID="2Kgs.10.8"> En er kwam een bode en berichtte hem, zeggende: Zij hebben de hoofden der koningszonen gebracht. En hij antwoordde: Legt ze in twee hoopen bij den ingang der poort tot morgenochtend.</verse>
<verse osisID="2Kgs.10.9"> En toen het dag was geworden, ging hij naar buiten en bleef staan en zeide tot het gansche volk: Gij zijt rechtvaardig<note n="3259">d.i. Gij hebt geen aandeel aan al die moorden en moogt dus uitspraak doen.</note>; indien ik tegen mijnen heer samengespannen en hem omgebracht heb, wie heeft dan deze allen verslagen<note n="3260">Indien ik schuldig ben aan doodslag, dan zijn uwe vorsten en overheden van Samaria mijne medeplichtigen.</note>?</verse>
<verse osisID="2Kgs.10.10"> Ziet derhalve nu dat van de woorden des Heeren, die de Heer tegen het huis van Achab gesproken heeft, niets op de aarde is gevallen<note n="3261">d.i. Niets onvervuld is gebleven. Jehu was den hem van Godswege opgedragen last niet te buiten gegaan: hij moest Achab's geslacht verdelgen tot den laatsten man toe.</note>; en de Heer heeft gedaan wat Hij door de bediening van zijnen dienstknecht Elias heeft gesproken.</verse>
<verse osisID="2Kgs.10.11"> Jehu versloeg dus allen, die van Achab's huis te Jezrahel waren overgebleven, en al zijne grooten en vertrouwden en priesters<note n="3262">Priesters zijn hier waarschijnlijk hofbeambten, zie de aanteekeningen op II Reg. VIII 18 en III Reg. IV 2, 5; van de Baälspriesters is v. 18-28 sprake.</note>, totdat er geen overblijfselen meer van hem over waren.</verse>
<verse osisID="2Kgs.10.12"> En hij maakte zich op en ging naar Samaria; en toen hij onderweg bij de herberg der herders<note n="3263">Hebr.: ‘te Beeth-½eked-haroʽim’, dat ‘Bindhuis der herders’ beteekent, waarschijnlijk eene plaats tusschen Jezrahel en Samaria.</note> was gekomen,</verse>
<verse osisID="2Kgs.10.13"> trof hij de broeders aan van Ochozias<note n="3264">Juister zegt II Par. XXII 8 ‘de vorsten van Juda (wellicht halve broeders van Ochozias) en de zonen der broeders van Ochozias’. De volle broeders van Ochozias waren door de Philistijnen en Arabieren gedood, II Par. XXI 17.</note>, den koning van Juda, en zeide tot hen: Wie zijt gij? En zij antwoordden: Wij zijn de broeders van Ochozias en zijn gekomen om de zonen des konings en de zonen der koningin te begroeten<note n="3265">Wij zijn van Jerusalem naar Samaria of Jezrahel gekomen om de zonen van Joram, den koning van Israël, en van Jezabel, de koningin, Hebr.: koninginmoeder (zie III Reg. XV noot 11), een bezoek te brengen. Zij wisten toen nog niets van het optreden van Jehu.</note>.</verse>
<verse osisID="2Kgs.10.14"> En hij zeide: Grijpt hen levend. En toen zij hen levend gegrepen hadden, slachtten zij hen aan den put bij de herberg, twee en veertig man, en niemand van hen liet hij over<note n="3266">Jehu liet hen om het leven brengen aan den put (Hebr.) ‘bij Beeth-½eked’ (hier verkort, zie noot 10), omdat zij door hunne moeder Athalia tot het geslacht van Achab behoorden.</note>.</verse>
<verse osisID="2Kgs.10.15"> En toen hij van daar was heengegaan, trof hij Jonadab aan, den zoon van Rechab, die hem tegenkwam, en groette hem<note n="3267">Zie voor Rechab en zijne afstammelingen Jer. XXXV noot 2. De hier genoemde Jonadab had gan zijne stamgenooten en nakomelingen, dienaren van den waren God, de voorschriften gegeven, waarvan t.a.p. sprake is.</note>. En hij zeide tot hem: Is uw hart oprecht gelijk mijn hart is met uw hart? En Jonadab zeide: Ja. Is dit zoo, zeide hij, dan geef mij de hand. En, hij gaf hem de hand. En hij deed hem bij zich op den wagen klimmen<note n="3268">Daar Jonadab om zijn heilig leven bij het volk in aanzien was, gaf Jehu hem dit bewijs van bijzondere hoogachting en genegenheid om daardoor zijn eigen gezag bij het volk te doen stijgen. Met dit doel nam hij hem ook mede naar Samaria (v. 16, 17). Zie III Reg. XX 33.</note></verse>
<verse osisID="2Kgs.10.16"> en zeide tot hem: Ga met mij mede en zie mijnen ijver voor den Heer. En hij zette hem op zijnen wagen</verse>
<verse osisID="2Kgs.10.17"> en bracht hem te Samaria. En hij versloeg allen, die van Achab te Samaria waren overgebleven tot den laatste toe, naar het woord des Heeren, dat Hij door Elias gesproken had<note n="3269">Zie III Reg. XXI 21 volg.</note>.</verse>
<verse osisID="2Kgs.10.18"> Daarop verzamelde Jehu het gansche volk en zeide tot hen: Achab heeft den Baäl een weinig gediend, maar ik zal hem ijveriger dienen.</verse>
<verse osisID="2Kgs.10.19"> Ontbiedt dan nu bij mij al de profeten van den Baäl en al zijne dienaren en al zijne priesters; niemand zij er, die niet komt; want ik heb een groot offer te brengen aan den Baäl<note n="3270">Ik heb een groot offerfeest (wellicht een kroningsfeest) te vieren ter eere van den Baäl.</note>; al wie afwezig is, zal niet in leven blijven. Jehu deed dit echter uit list, om de vereerders van den Baäl uit te roeien.</verse>
<verse osisID="2Kgs.10.20"> En hij zeide: Heiligt een hoogtijd voor den Baäl. En hij kondigde dien af</verse>
<verse osisID="2Kgs.10.21"> en zond naar geheel het gebied van Israël, en al de dienaren van den Baäl kwamen; er bleef zelfs niet één achter die niet kwam. En zij traden den Baälstempel binnen; en het huis van den Baäl was vol van het eene einde tot het andere.</verse>
<verse osisID="2Kgs.10.22"> En hij zeide tot degenen, die met de kleederen belast waren: Brengt kleederen aan voor al de dienaren van den Baäl. En zij brachten voor hen kleederen aan<note n="3271">Bedoeld is een of ander feestgewaad, dat bij de godsdienstige plechtigheden gebruikt werd. Dit diende om de dienaren van den Baäl duidelijk kenbaar te maken en van alle anderen te onderscheiden.</note>.</verse>
<verse osisID="2Kgs.10.23"> En Jehu ging met Jonadab, den zoon van Rechab, binnen den Baälstempel en zeide tot de vereer- ders van den Baäl: Onderzoekt en ziet toe, dat er soms onder u geen uit de dienaren des Heeren zij, maar dat er alleen dienaren van den Baäl zijn.</verse>
<verse osisID="2Kgs.10.24"> Zij waren dan binnengegaan om slachtoffers en brandoffers te brengen; Jehu nu had zich buiten tachtig man gereed gehouden en tot hen gezegd: Zoo iemand ontkomt van deze menschen, die ik in uwe handen heb gesteld, zijne ziel zal voor diens ziel zijn<note n="3272">Hij zal met zijn eigen leven voor dat des ontkomenen boeten.</note>.</verse>
<verse osisID="2Kgs.10.25"> Het geschiedde nu, toen het brandoffer was voltrokken, dat Jehu aan de soldaten en hunne oversten bevel gaf: Treedt binnen en verslaat hen, niemand ontkome. En de soldaten en oversten versloegen hen met de scherpte des zwaards en wierpen hen weg<note n="3273">Buiten den tempel.</note>; en zij begaven zich binnen de stad van den Baälstempel<note n="3274">Het Hebr. kan men vertalen: in den burg van den Baälstempel, d.i. in het eigenlijke tempelhuis. Het brandofferaltaar stond waarschijnlijk in het voorhof daarvan. Zie voor het volg. vers III 2 met de aanteekening.</note></verse>
<verse osisID="2Kgs.10.26"> en haalden de zuil uit den Baälstempel buiten en verbrandden</verse>
<verse osisID="2Kgs.10.27"> en verbrijzelden haar. Zij braken ook het huis van den Baäl af en maakten er mesthoopen van<note n="3275">Om de plaats voor goed te ontwijden. Vgl. I Esdr. VI 11; Dan. II 5.</note>, tot op dezen dag.</verse>
<verse osisID="2Kgs.10.28"> Zoo verdelgde Jehu den Baäl uit Israël.</verse>
<verse osisID="2Kgs.10.29"> Nochtans week hij niet af van de zonden van Jeroboam, den zoon van Nabat, die Israël had doen zondigen, en hij liet niet af van de gouden kalveren, die te Bethel en te Dan stonden<note n="3276">Wel een bewijs dat Jehu in zijn ijver, om het huis van Achab en den Baälsdienst met zijne vereerders uit te roeien, meer handelde uit eigenbelang dan uit godsdienstige beweegredenen. Want had de ijver voor de eer van den waren God hem bezield, dan had hij ook den dienst der gouden kalveren moeten afschaffen. Maar hier vorderde zijn belang dat deze scheidsmuur tusschen Israël en Juda in stand bleef. Zie III Reg. XII 26 volg.</note>.</verse>
<verse osisID="2Kgs.10.30"> De Heer zeide dan tot Jehu: Omdat gij zorgvuldig gedaan hebt wat recht was en behaaglijk in mijne oogen, en al wat in mijn hart was hebt volvoerd tegen het huis van Achab, zullen uwe zonen tot in het vierde geslacht zitten op den troon van Israël<note n="3277">Eene belofte, die tevens eene aankondiging van straf behelst. De reden van het laatste wordt in de volgende verzen aangegeven.</note>.</verse>
<verse osisID="2Kgs.10.31"> Maar Jehu zorgde niet, met geheel zijn hart in de wet des Heeren, den God van Israël, te wandelen; want hij week niet af van de zonden van Jeroboam, die Israël had doen zondigen.</verse>
<verse osisID="2Kgs.10.32"> In die dagen begon de Heer zich over Israël te verdrieten<note n="3278">Naar het Hebr. begon de Heer onder de regeering van Jehu ‘Israël in te korten’. Want Hazaël bemeesterde geheel het Overjordaansche gebied, gelijk hier verder gezegd wordt.</note>; en Hazaël versloeg hen in het gansche grondgebied van Israël,</verse>
<verse osisID="2Kgs.10.33"> van den Jordaan aan den oostkant af, het gansche land Galaäd en Gad en Ruben en Manasses; van Aroër af, dat aan de beek Arnon ligt, en Galaäd en Basan<note n="3279">Zie voor Galaäd Num. XXXII noot 1. Van Aroër enz., zie Deut. II noot 19. Zie voor Basan Num. XXI noot 31. - Volgens de Assyrische opschriften was Jehu de bondgenoot van Assyrië en daarom de vijand van Hazaël, die herhaaldelijk met Assyrië te kampen had.</note>.</verse>
<verse osisID="2Kgs.10.34"> Het overige nu der geschiedenis van Jehu en al wat hij heeft gedaan en zijne dapperheid, is dit niet beschreven in het Boek der kronieken van Israël's koningen?</verse>
<verse osisID="2Kgs.10.35"> En Jehu ontsliep met zijne vaderen, en men begroef hem te Samaria, en zijn zoon Joachaz werd koning in zijne plaats.</verse>
<verse osisID="2Kgs.10.36"> De dagen nu, die Jehu regeerde over Israël te Samaria, waren acht en twintig jaren.</verse>
</chapter>
<chapter osisID="2Kgs.11"> 
<title>Hoofdstuk XI.</title>
<p>Athalia roeit het koninklijk geslacht van Juda uit; alleen Joas wordt gered en in den tempel verborgen (v. 1-3). Zes jaar later verbindt de hoogepriester Joiada zich met de tempelwacht, verheft Joas tot koning en doodt Athalia (v. 4-16). Hernieuwing van het verbond tusschen God, koning en volk, uitroeiing van den Baälsdienst en troonsbestijging van Joas (v. 17-20).</p>
<verse osisID="2Kgs.11.1"> Toen nu Athalia, de moeder van Ochozias, zag dat haar zoon gestorven was, maakte zij zich op en bracht het gansche koninklijk geslacht om het leven<note n="3280">Athalia, de dochter van Achab en Jezabel, was de vrouw geweest van Joram, den koning van Juda; zie VIII 18. Haar zoon was Ochozias, VIII 26. Het gansche koninklijk geslacht, d.w.z. al de zonen en verdere verwanten van Ochozias, in zooverre die niet door Jehu (X 13 volg.) om het leven gebracht waren. Gedreven deels door heerschzucht, om nl. in eigen naam te kunnen regeeren, deels door vrees voor Jehu, tegen wien zij, als dochter van Achab ten doode bestemd, zich meende te beveiligen op den troon van Juda, wilde zij al degenen, die daarop aanspraak konden maken, uit den weg ruimen, en spaarde dus hare eigen kleinkinderen niet. Waarschijnlijk handelde de goddelooze ook uit haat tegen het koninklijk geslacht van David. Zie het verhaal van II Par. XXII 10 - XXIII 21.</note>.</verse>
<verse osisID="2Kgs.11.2"> Maar Josaba, de dochter van koning Joram, Ochozias' zuster<note n="3281">In II Par. XXII 11 ‘Josabeth’ geheeten en ‘de vrouw van den hoogepriester Joiada’. Zij was Ochozias' zuster, waarschijnlijk uit eene andere moeder dan deze geboren.</note>, nam Joas, den zoon van Ochozias, en ontvoerde hem met zijne voedster uit het midden van 's konings zonen, die gedood werden, buiten de eetzaal<note n="3282">Hebr.: ‘en verborg hem in de beddenkamer’, een onbewoond vertrek van het paleis, waar het beddegoed bewaard werd. Na verloop van eenige dagen zal men den jongen prins in een der vertrekken van het voorhof des tempels hebben overgebracht.</note> en verborg hem voor het aangezicht van Athalia, zoodat hij niet gedood werd.</verse>
<verse osisID="2Kgs.11.3"> En hij bleef bij haar<note n="3283">Bij de voedster; haar kon het eenjarig kind (vgl. v. 3 met v. 21) nog niet ontberen.</note>, in het huis des Heeren verscholen, zes jaar lang; intusschen regeerde Athalia over het land<note n="3284">Uit XII 5-14 vergeleken met II Par. XXIV 7 kan men opmaken dat Athalia den dienst van den Baäl te Jerusalem bevorderde, den tempel onteerde en de heilige vaten en sieraden gebruikte tot opluistering van den Baälsdienst.</note>.</verse>
<verse osisID="2Kgs.11.4"> Maar in het zevende jaar zond Joiada, en de honderdmannen en de soldaten<note n="3285">Hebr.: ‘de honderdmannen der kariërs en trawanten’, d.i. der koninklijke lijfwacht, II Reg. VIII 18 (zie de noot aldaar); XV 18; XX 7, 23 en III Reg. I 38 (zie hier beneden v. 19) ‘de Cerethiërs en Phelethiërs’ geheeten. De vijf hiertoe uitgekozen honderdmannen worden II Par. XXIII 1 met name genoemd. Van de gewone soldaten, die tot het eigenlijke leger of de koninklijke lijfwacht behoorden, is in den grondtekst en de Septuag. volstrekt geen sprake.</note> in dienst nemend deed hij hen bij zich komen in den tempel des Heeren en sloot een verbond met hen; en hen in het huis des Heeren onder eed bezwerende, toonde hij hun den zoon des konings<note n="3286">Joiada deed de vijf honderdmannen der lijfwacht, met wie hij zijn plan vooraf beraamd had, den eed zweren van trouw en van stipte geheimhouding. Hierop trokken zij, naar II Par. XXIII 2, gansch Juda rond en verzamelden de levieten van al de steden van Juda en de hoofden der geslachten van Israël, en dezen kwamen naar Jerusalem. De hier volgende woorden (v. 5-8) richtte Joiada tot de onder het bevel der vijf honderdmannen gestelde klassen der levieten, die op dien dag - een sabbat (v. 6) - aantraden (v. 6) en aftraden (v. 7). Zie II Par. XXIII noot 1. Elke klasse der levieten had gedurende eene week hare beurt en begon den dienst op den sabbat. Hierop ziet het aantreden en het aftreden. Zie I Par. XXIV 19.</note>;</verse>
<verse osisID="2Kgs.11.5"> en hij gaf hun bevel, zeggende: Dit is het woord, dat gij doen moet<note n="3287">Wat elk der afdeelingen doen moest en waar zij zich moesten plaatsen, is noch in v. 6 volg. noch in de gelijkluidende plaats II Par. XXIII 5 duidelijk.</note>:</verse>
<verse osisID="2Kgs.11.6"> een derde deel van u trede op den sabbat aan en hebbe de wacht van het huis des konings<note n="3288">Hebr.: ‘een derde deel van u, die op den sabbat aantreedt, hebbe de wacht’ enz. Zie II Par. XXIII noot 6 waar deze eerste afdeeling der aantredende levieten geplaatst werd.</note>. Een derde deel echter zij aan de poort Sur<note n="3289">II Par. XXIII 5 de poort des Fundaments geheeten; zie noot 7 aldaar.</note>; en een derde deel zij aan de poort, welke achter het verblijf der schilddragers is<note n="3290">Hebr.: ‘aan de poort achter de trawanten’, v. 19 ‘de poort der trawanten’, II Par. XXIII 5 naar de Septuag.: ‘de poorten der ingangen’; zie noot 5 aldaar.</note>; en gij zult de wacht hebben van het huis Messa<note n="3291">Messa is waarschijnlijk geen eigennaam, maar dient vertaald te worden: ‘tot afweer’. - De drie afdeelingen der aantredende levieten, in dit vers bedoeld, moesten waarschijnlijk de ingangen van het paleis naar den tempel bewaken en beletten dat het gewapende gevolg van Athalia met haar in den tempel kwam.</note>.</verse>
<verse osisID="2Kgs.11.7"> Maar de twee afdeelingen van u, allen die op den sabbat aftreden, zullen de wacht hebben van het huis des Heeren, om den koning heen<note n="3292">Dit is verklaard II Par. XXIII noot 8. De aftredende levieten, in twee afdeelingen gesplitst, omringden den koning en waren geplaatst zooals in v. 11 wordt aangewezen.</note>.</verse>
<verse osisID="2Kgs.11.8"> En gij zult hem omringen, met de wapens in uwe handen; indien echter iemand binnen de omheining des tempels komt<note n="3293">Hebr. waarschijnlijk: ‘indien iemand (met vijandelijke bedoeling) binnen de gelederen’ der den koning omringende levieten komt (v. 7).</note>, hij worde ge- dood; en gij zult bij den koning blijven waar hij in- en uitgaat<note n="3294">Dit beteekent, volgens Hebr. spraakgebruik: gij zult den koning waar hij gaat of staat, in al zijne bewegingen, blijven omringen.</note>.</verse>
<verse osisID="2Kgs.11.9"> En de honderdmannen deden naar al wat de priester Joiada hun gelast had; en zij namen ieder zijne manschappen, die op den sabbat aantraden, met degenen, die op den sabbat aftraden, en zij kwamen bij den priester Joiada.</verse>
<verse osisID="2Kgs.11.10"> En hij gaf hun de speren en de wapens van koning David, die in het huis des Heeren waren<note n="3295">De honderdmannen waren ongewapend gekomen om geen argwaan te wekken; zij ontvingen van Joiada de speren en (Hebr.) ‘de schilden’ en deelden die uit aan de onder hunne bevelen staande levieten.</note>.</verse>
<verse osisID="2Kgs.11.11"> En zij vatten post, ieder met de wapens in zijne hand, van de rechterzijde des tempels tot aan de linkerzijde van het altaar en van den tempel, om den koning heen<note n="3296">En zij, Hebr. ‘de trawanten’, d.w.z. de levieten, die hier de lijfwacht des konings vormden, vatten post enz. Maar beter is hier gelijk in v. 10 en 12 Joiada het onderwerp (zie den tekst van II Par. XXIII 9, 10 en 11, die duidelijker en zuiverder is). Hij plaatste de aldus gewapende manschappen, de aftredende levieten, naar het Hebr. en II Par. XXIII 10: ‘van de rechter-(of zuid-)zijde des tempels tot aan de linker-(of noord-)zijde des tempels, bij het altaar en den tempel, om den koning heen’, zoodat de kleine Joas op zijn gestoelte (v. 14) van alle zijden beschermd was.</note>.</verse>
<verse osisID="2Kgs.11.12"> En hij bracht den zoon des konings naar buiten en zette hem de kroon op met het getuigenis<note n="3297">Zij gaven hem de rol der Wet in de hand. Zie II Par. XXIII noot 13.</note>; en zij maakten hem koning en zalfden hem; en terwijl zij in de hand klapten, zeiden zij: Leve de koning<note n="3298">Joiada, de hoogepriester, met de priesters zalfde en het toestroomende volk huldigde Joas als koning.</note>!</verse>
<verse osisID="2Kgs.11.13"> Athalia nu hoorde het geluid van het toeloopende volk<note n="3299">Beter dan het Hebr. heeft ook II Par. XXXIII 12: ‘het geluid van hen, die toeliepen en den koning toejuichten’.</note>; en zij ging tot de volksmenigte in den tempel des Heeren</verse>
<verse osisID="2Kgs.11.14"> en zag den koning op den troon overeind staan, naar het gebruik<note n="3300">Volgens II Par. XXIII 13 zag Athalia den koning staan ‘op de trap aan den ingang’, waarschijnlijk een optred of verhevenheid, waarop de koning naar het gebruik plaats nam, wellicht ‘het koperen gestoelte’, dat Salomon naar II Par. VI 13 gemaakt had. Vgl. IV Reg. XXIII 3.</note>, en de zangers<note n="3301">Hebr.: ‘de oversten’ gelijk II Par. XXIII 13. Maar de Levietische zangers past beter bij het volgende. Dit heeft ook de Septuagint.</note> en de trompetten bij hem<note n="3302">Te weten de trompetters van den tempel; zie III Reg. I noot 40.</note>, terwijl al het volk des lands zich verheugde en de trompetten blies; en zij scheurde hare kleederen<note n="3303">Van ontsteltenis en wanhoop.</note> en riep: Verraad! verraad!</verse>
<verse osisID="2Kgs.11.15"> Doch Joiada gelastte den honderdmannen, die over het leger<note n="3304">Over het leger der gewapende levieten.</note> stonden, en zeide tot hen: Brengt haar weg buiten de omheining des tempels<note n="3305">Hebr.: ‘brengt haar naar buiten tusschen de gelederen’, zie noot 14.</note>; en al wie haar volgt, worde met het zwaard gedood. Want de priester had gezegd: Zij worde niet gedood in den tempel des Heeren.</verse>
<verse osisID="2Kgs.11.16"> En zij sloegen de handen aan haar en sleepten haar weg langs den weg van de Paardenpoort aan het paleis, en daar werd zij gedood<note n="3306">Duidelijker zegt II Par. XXIII 15 ‘toen zij de Paardenpoort van het huis des konings (een der poorten van het paleis) binnengetreden was, doodden zij haar aldaar’.</note>.</verse>
<verse osisID="2Kgs.11.17"> Toen sloot Joiada het verbond tusschen den Heer en tusschen den koning en tusschen het volk, dat het een volk des Heeren zou zijn, en tusschen den koning en het volk<note n="3307">Het eerste verbond tusschen den Heer van de eene zijde en den koning en het volk van de andere zijde was de vernieuwing van het verbond door God eertijds met zijn volk gesloten, Exod. XXIV, het verbond, waarbij koning en volk zich verbonden om getrouw te zijn aan Gods Wet. Vgl. Deut. IV 20; XXVIII 9 volg. Dit verbond was geschonden door de afgoderij van Joram, Ochozias en Athalia en moest dus plechtig vernieuwd worden. Het tweede verbond tusschen den koning en het volk was het gevolg van het eerste; hierdoor verbond de koning zich tot een rechtvaardig bestuur volgens de Wet, en het volk beloofde van zijnen kant gehoorzaamheid aan de door God gestelde macht; vgl. II Reg. V 3.</note>.</verse>
<verse osisID="2Kgs.11.18"> En al het volk des lands begaf zich naar den tempel van den Baäl; en zij wierpen zijne altaren omver, en de beelden sloegen zij met geweld in stukken; ook doodden zij Mathan, den priester van den Baäl, vóór het altaar. En de priester stelde wachten aan over het huis des Heeren<note n="3308">Wachten zijn opzieners, gelijk II Par. XXIII 18, 19 wijdloopiger verklaard wordt.</note>.</verse>
<verse osisID="2Kgs.11.19"> En hij nam de honderdmannen en de troepen der Cerethiërs en Phelethiërs en al het volk des lands<note n="3309">Waarschijnlijk moet men het Hebr. hier lezen gelijk in v. 4: ‘de honderdmannen der kariërs en trawanten’, zie noot 6. Behalve deze oversten der koninklijke lijfwacht nam hij al het volk des lands, d.w.z., naar II Par. XXIII 20, ‘de kloekste mannen en oversten des volks en geheel de menigte des lands’, die daar tegenwoordig was. Van de eigenlijke troepen of gewone soldaten was ook hier in den oorspronkelijken tekst waarschijnlijk geen sprake.</note>; en zij geleidden den koning af uit het huis des Heeren en kwamen door den weg van de poort der schilddragers in het paleis, en hij zette zich op den koningstroon<note n="3310">Naar het Hebr. kwamen zij, ‘door de poort der trawanten’ of der lijfwacht (naar II Par. XXIII 20 ‘door de Opperpoort’) in het lager dan den tempel gelegen paleis. En hij zette enz., zie III Reg. I 35, 46.</note>.</verse>
<verse osisID="2Kgs.11.20"> En al het volk des lands verheugde zich, en de stad had rust; Athalia echter was in het huis des konings met het zwaard gedood.</verse>
<verse osisID="2Kgs.11.21"> En Joas was zeven jaar oud, toen hij begon te regeeren.</verse>
</chapter>
<chapter osisID="2Kgs.12">
<title>Hoofdstuk XII.</title>
<p>Koning Joas onderhoudt aanvankelijk 's Heeren Wet (v. 1-3). Zijne maatregelen om de onkosten te bestrijden voor de hernieuwing des tempels (v. 4-16). Eenen aanval van Hazaël van Syrië koopt hij af met de schatten van tempel en paleis (v. 17, 18). Zijn ongelukkig uiteinde (v. 19-21).</p>
<verse osisID="2Kgs.12.1"> In het zevende jaar van Jehu werd Joas koning; en veertig jaren regeerde hij te Jerusalem<note n="3311">Zie voor de regeering van Joas het verhaal II Par. XXIV.</note>; zijne moeder heette Sebia, uit Bersabee.</verse>
<verse osisID="2Kgs.12.2"> En Joas deed wat recht was in het oog des Heeren, al de dagen dat de priester Joiada hem onderwees.</verse>
<verse osisID="2Kgs.12.3"> Nochtans heeft hij de hoogten niet afgeschaft; want nog offerde het volk en brandde wierook op de hoogten<note n="3312">Zie III Reg. XV noot 12. De hoogten bleven in stand tot koning Ezechias, XVIII 4.</note>.</verse>
<verse osisID="2Kgs.12.4"> En Joas zeide tot de priesters: Al het geld van de geheiligde dingen, dat in den tempel des Heeren wordt ingebracht door de voorbijgangers, dat als prijs der ziel geofferd wordt, en dat men vrijwillig en naar het welgevallen zijns harten in den tempel des Heeren brengt<note n="3313">Het geld van de geheiligde dingen, d.i. van de aan den tempel gewijde giften, beteekent in het algemeen de tempelinkomsten. Deze waren van verschillenden aard. Vooreerst wat werd ingebracht, d.i. voor den tempel bestemd, door de voorbijgangers; maar wat hierdoor beteekend wordt is onzeker. Waarschijnlijk is in het Hebr. sprake van de hoofdelijke belasting, welke degenen moesten opbrengen, die (op twintgjarigen leeftijd, bij het aanvaarden van de rechten en plichten van het burgerschap) op de naamlijst overgingen, welk geld als prijs voor de verzoening der ziel betaald werd; dit ziet duidelijk terug op Exod. XXX 12, 13 (zie de noten aldaar). Op de tweede plaats komen de vrijwillige gaven.</note>,</verse>
<verse osisID="2Kgs.12.5"> dat moeten de priesters, volgens hun rang, in ontvangst nemen en de vervallen plaatsen van het huis herstellen, al wat zij zien dat herstelling noodig heeft<note n="3314">In de plaats van volgens hun rang heeft het Hebr.: ‘ieder van zijn bekende’. Wat dit beteekent, wordt duidelijk uit II Par. XXIV 5, 6 (zie noot 4 aldaar). De priesters, die in het rijk verspreid woonden, moesten de door de Wet opgelegde schatting en de vrijwillige gaven innen, ieder in den kring van zijne bekenden (vgl. I Par. XXVI 30, 32), en dit geld opzenden naar Jerusalem. - De genoemde inkomsten waren o.a. bestemd voor de herstelling van den tempel. Want deze was sinds den dood van Josaphat (omstreeks 846) in verval geraakt; daarbij hadden de Baälsdienaars (zooals Athalia) den tempel verwaarloosd en met de heilige sieraden en geschenken van den tempel het huis van den Baäl opgesierd (II Par. XXIV 7).</note>.</verse>
<verse osisID="2Kgs.12.6"> Tot het drie en twintigste jaar dan van koning Joas hadden de priesters de vervallen plaatsen van den tempel niet hersteld<note n="3315">In welk jaar Joas de vermaning van v. 4, 5 aan de priesters gegeven had, weten wij niet; maar uit II Par. XXIV 6 blijkt, dat de priesters, ondanks het aandringen van Joas om ijlings met het verzamelen van gelden voor die herstelling aan te vangen, vrij traag daarin te werk gingen. Eerst in het drie en twintigste jaar zijner regeering (omstreeks 813) ging hij tot den hier volgenden nieuwen maatregel over.</note>.</verse>
<verse osisID="2Kgs.12.7"> En koning Joas ontbood den hoogepriester Joiada en de priesters en zeide tot hen: Waarom herstelt gij de vervallen plaatsen van den tempel niet? Neemt derhalve geen geld meer, volgens uwen rang, in ontvangst, maar geeft het af voor de herstelling des tempels<note n="3316">Zie voor de woorden volgens uwen rang noot 4. Zij hadden tot dusver het geld tot andere doeleinden bestemd.</note>.</verse>
<verse osisID="2Kgs.12.8"> En het werd den priesters verboden, van het volk nog geld in ontvangst te nemen en de vervallen plaatsen van het huis te herstellen<note n="3317">Naar het Hebr. bewilligden de priesters er in, van het volk geen geld te ontvangen en de vervallen plaatsen van den tempel dan ook niet te herstellen. En dit was de reden, waarom de koning zelf die zaak ter hand nam.</note>.</verse>
<verse osisID="2Kgs.12.9"> En de hoogepriester Joiada<note n="3318">Op bevel des konings; zie II Par. XXIV 8.</note> nam eene geldkist en boorde eene opening in het deksel en zette die naast het altaar ter rechterzijde, wanneer men het huis des Heeren binnenkwam<note n="3319">Die kist werd geplaatst aan ‘de poort’ of den ingang van het voorhof der priesters ‘aan de buitenzijde’ (volgens II Par. XXIV 8), op eene plaats, die voor het volk toegankelijk was. Want het volk moest nu zelf de verplichte en vrijwillige giften in den tempel brengen, waarschijnlijk bij gelegenheid der jaarlijks terugkeerende bedevaarten naar Jerusalem. De woorden naast het altaar of het brandofferaltaar moet men niet te streng opnemen, want dit stond in het midden van het genoemde voorhof, tenzij men aanneme dat de priesters-poortwachters het geld in ontvangst namen en naar de schatkist brachten (v. 9b). Met eene geringe wijziging van het Hebr. kan men vertalen: ‘aan den deurpost’ of den ingang. Deze nieuwe regeling werd naar II Par. t.a.p. v. 9, 10 in het gansche land afgekondigd en de giften vloeiden rijkelijk toe. Zij was ten tijde van koning Josias nog in gebruik (XXII 4 volg.).</note>, en daarin wierpen de priesters, die de wacht aan de poorten hadden, al het geld, dat in den tempel des Heeren gebracht werd.</verse>
<verse osisID="2Kgs.12.10"> En als zij zagen dat er te veel geld in de kist was, kwam de schrijver des konings met den hoogepriester op, en zij stortten en telden het geld, dat in het huis des Heeren werd gevonden.</verse>
<verse osisID="2Kgs.12.11"> En zij gaven het geteld en gewogen in de hand dergenen, die het opzicht hadden over de bouwmeesters van het huis des Heeren; en dezen betaalden het uit aan die timmerlieden en metselaars, die aan het huis des Heeren werkten</verse>
<verse osisID="2Kgs.12.12"> en de herstellingen verrichtten, alsook aan degenen, die steenen hieuwen, en tot aankoop van hout en steenen, die gehouwen werden, zoodat de herstelling van het huis des Heeren voltooid werd - voor al de uitgaven, die noodig waren voor de versterking van het huis.</verse>
<verse osisID="2Kgs.12.13"> Nochtans werden van hetzelfde geld geen kruiken voor den tempel des Heeren gemaakt, noch tangen<note n="3320">Voor kruiken en tangen heeft het Hebr. waarschijnlijk ‘schalen’ en ‘messen’. Zie III Reg. VII 50.</note> en wierookvaten en trompetten en geenerlei gouden en zilveren gereedschap van het geld, dat in den tempel des Heeren gebracht werd.</verse>
<verse osisID="2Kgs.12.14"> Want men gaf het aan degenen, die het werk verrichtten om den tempel des Heeren te herstellen<note n="3321">Eerst later, nadat de herstelling van den tempel voltooid was, werd het geld ook voor dat tempelgereedschap besteed; zie II Par. XXIV 14.</note>.</verse> 
<verse osisID="2Kgs.12.15"> En men hield geen afrekening met die mannen, die het geld in ontvangst namen om het aan de werklieden uit te deelen, maar zij handelden daarmede op vertrouwen<note n="3322">Vgl. XXII 4-7. Men had natuurlijk gezorgd hiervoor mannen te kiezen van beproefde trouw.</note>.</verse>
<verse osisID="2Kgs.12.16"> Het geld echter voor schuld en het geld voor zonden werd niet in den tempel des Heeren gebracht, want dit kwam den priesters toe<note n="3323">Het geld voor schuld- en zondoffers (zie Lev. IV, VI 7, 24-30; VII 1-7) beteekent het deel, dat den priesters daarvan toekwam; zie Lev. VII 7.</note>.</verse>
<verse osisID="2Kgs.12.17"> Alsdan<note n="3324">Alsdan is eene onzekere tijdsbepaling. Uit II Par. XXIV 17, 23-25 blijkt, dat een inval der Syriërs geschiedde na den dood van Joiada, welke eene straf voor des konings en des volks ontrouw was. Of de hier vermelde inval van Hazaël dezelfde is, wordt betwijfeld. De omstandigheden verschillen aanmerkelijk. Het is wel mogelijk, dat deze vóór de voleinding of den aanvang van de herstelling des tempels gebeurd is. Daarop doelt wellicht v. 13: de ontbrekende gouden en zilveren gereedschappen waren wellicht in de schatting van v. 18 begrepen.</note> trok Hazaël, de koning van Syrië, op en streed tegen Geth<note n="3325">Daar Geth, een der vijf koningssteden van Philistea, zuidelijker dan Samaria lag, onderstelt men te recht, dat Hazaël (zie VIII 8-15) eerst het rijk van Israël overwonnen had (zie XIII 3).</note> en nam het in; en hij richtte zijn gelaat om tegen Jerusalem op te trekken.</verse>
<verse osisID="2Kgs.12.18"> Daarom nam Joas, de koning van Juda, al de geheiligde dingen, die zijne vaderen Josaphat en Joram en Ochozias, de koningen van Juda, hadden gewijd<note n="3326">Al waren Joram en Ochozias vereerders van den Baäl, zij hadden toch niet kunnen nalaten geschenken aan den tempel des Heeren te doen.</note> en die hij zelf geofferd had, en al het zilver, dat men in de schatkamers van den tempel des Heeren en in het paleis des konings kon vinden; en hij zond het aan Hazaël, den koning van Syrië, en deze trok af van Jerusalem.</verse>
<verse osisID="2Kgs.12.19"> Het overige nu der geschiedenis van Joas en al wat hij heeft gedaan, is dit niet beschreven in het Boek der kronieken van Juda's koningen?</verse>
<verse osisID="2Kgs.12.20"> Zijne dienaren nu stonden op<note n="3327">Om het bloed te wreken van Zacharias, den zoon des priesters Joiada, II Par. XXIV 25; vgl. 20-22.</note> en maakten eene samenzwering en versloegen Joas in het huis Mello, waar men afdaalt naar Sella<note n="3328">Zie voor het huis Mello III Reg. IX noot 17. Het volgende waar men afdaalt naar Sella kan, om onbekendheid met de plaatselijke gesteldheid, niet nader verklaard worden.</note>.</verse>
<verse osisID="2Kgs.12.21"> Want zijne dienaren Josachar, de zoon van Semaäth, en Jozabad, de zoon van Somer<note n="3329">Zie voor deze namen het aangeteekende op II Par. XXIV 26.</note>, versloegen hem, en hij stierf; en men begroef hem bij zijne vaderen in de Stad van David<note n="3330">Maar niet in de grafsteden der koningen, II Par. XXIV 25.</note>, en zijn zoon Amasias werd koning in zijne plaats.</verse>
</chapter>
<chapter osisID="2Kgs.13">
<title>Hoofdstuk XIII.</title>
<p>Regeering van Joachaz (v. 1-9) en Joas (v. 10-13) over Israël. Deze vorst bezoekt den profeet Eliseüs op zijn sterfbed en krijgt de belofte eener drievoudige overwinning op de Syriërs (v. 14-19). Eliseüs sterft; herleving van een doode bij het aanraken van zijn gebeente (v. 20, 21). Hazaël van Syrië had Israël verdrukt tot aan zijn dood; zijn opvolger Benadad wordt door Joas verslagen (v. 22-25).</p>
<verse osisID="2Kgs.13.1"> In het drie en twintigste jaar van Joas, den zoon van Ochozias, den koning van Juda, werd Joachaz, de zoon van Jehu, koning over Israël te Samaria, gedurende zeventien jaar.</verse>
<verse osisID="2Kgs.13.2"> En hij deed wat kwaad was in het oog des Heeren en volgde de zonden van Jeroboam, den zoon van Nabat, die Israël had doen zondigen, en hij week daarvan niet af<note n="3331">Zie III Reg. XV 26.</note>.</verse>
<verse osisID="2Kgs.13.3"> En de gramschap des Heeren ontstak tegen Israël, en Hij leverde hen over in de hand van Hazaël, den koning van Syrië, en in de hand van Benadad, den zoon van Hazaël, al de dagen.</verse>
<verse osisID="2Kgs.13.4"> Maar Joachaz verbad het aangezicht des Heeren, en de Heer verhoorde hem; want Hij zag de verdrukking van Israël, dat de koning van Syrië hen vertreden had.</verse>
<verse osisID="2Kgs.13.5"> En de Heer gaf aan Israël een redder, en het werd verlost uit de hand van den koning van Syrië; en de kinderen van Israël woonden in hunne tenten als gisteren en eergisteren<note n="3332">Eene spreekwoordelijke uitdrukking, welke beteekent: zij genoten vrede en rust gelijk voorheen. - Wij lezen in v. 22, dat Hazaël Israël verdrukte al de dagen van Joachaz, d.i. zoolang zijne regeering duurde. Maar in v. 3 was verhaald, dat Israël toenmaals niet alleen van Hazaël, maar ook van zijn zoon en opvolger Benadad te lijden had; en in v. 4 en 5 dat de Heer op het gebed van Joachaz een redder schonk, die hem van de Syrische verdrukking verloste. Om dit alles overeen te brengen, onderstelt men dat Hazaël tegen het einde der regeering van Joachaz is gestorven en dat zijn opvolger Benadad nog eenigen tijd te gelijk met Joachaz geleefd heeft. Dit wordt door de assyriologie bevestigd. De Assyrische koning Salmanasar II trachtte in 842 en nog eens in 839 vergeefs Hazaël tot onderwerping te brengen, en van toen af waagde de Assyriër het niet meer Hazaël aan te tasten. Eerst in 803 werd Damascus onderworpen door Ramman-nirari III, doch toen was niet Hazaël koning van Damascus, maar Mari, denkelijk dezelfde als deze Bijbelsche Benadad. Het is waarschijnlijk, dat de Assyriërs al spoedig na de troonsbeklimming van Hazaël's opvolger de poging zullen gewaagd hebben om Syrië weder te onderwerpen. Het begin der regeering van Benadad III kunnen wij dus stellen omstreeks 804. De redder, van wien in v. 5 gesproken wordt, is wellicht Joachaz' zoon Joas, die, naar men veronderstelt, op het einde der regeering van Joachaz mederegent was. Dit komt overeen met de berekening in v. 10. Volgens v. 25 heeft Joas werkelijk Benadad herhaaldelijk verslagen.</note>.</verse>
<verse osisID="2Kgs.13.6"> Nochtans weken zij niet af van de zonden van Jeroboam's huis, die Israël had doen zondigen, maar zij wandelden daarin; want ook het bosch<note n="3333">Hebr.: ‘de asjera’. Zie III Reg. XIV noot 13.</note> bleef te Samaria in stand.</verse>
<verse osisID="2Kgs.13.7"> En er bleef Joachaz niets over van het volk dan vijftig ruiters en tien strijdwagens en tien duizend voetknechten; de koning van Syrië toch had hen te gronde gericht en gemaakt als stof op den dorschvloer<note n="3334">Hiermede verklaart de schrijver het gezegde in v. 3 en 4. Syrië had bijna de gansche krijgsmacht van Israël vernietigd en de Israëlieten allerdiepst vernederd.</note>.</verse>
<verse osisID="2Kgs.13.8"> Het overige nu der geschiedenis van Joachaz en al wat hij heeft gedaan en zijne dapperheid, is dit niet beschreven in het Boek der kronieken van Israël's koningen?</verse>
<verse osisID="2Kgs.13.9"> En Joachaz ontsliep met zijne vaderen, en men begroef hem te Samaria; en zijn zoon Joas werd koning in zijne plaats.</verse>
<verse osisID="2Kgs.13.10"> In het zeven en dertigste jaar van Joas, den koning van Juda, werd Joas, de zoon van Joachaz, koning over Israël te Samaria, gedurende zestien jaar<note n="3335">In het zeven en dertigste jaar van Joas van Juda, terwijl zijn vader Joachaz, die zeventien jaar regeerde, in diens drie en twintigste jaar (v. 1) den troon had beklommen en dus moet gestorven zijn in het negen en dertigste of veertigste jaar van Joas van Juda. De eenvoudigste oplossing is, dat Joachaz zijnen zoon Joas in zijne laatste jaren als mederegent heeft aangenomen, terwijl nochtans Joas' zestien regeeringsjaren van zijns vaders dood af geteld worden.</note>.</verse> 
<verse osisID="2Kgs.13.11"> En hij deed wat kwaad is in het oog des Heeren; hij week niet af van al de zonden van Jeroboam, den zoon van Nabat, die Israël had doen zondigen, maar hij wandelde daarin.</verse>
<verse osisID="2Kgs.13.12"> Het overige nu der geschiedenis van Joas en al wat hij heeft gedaan en zijne dapperheid, hoe hij tegen Amasias, den koning van Juda, gestreden heeft<note n="3336">Dit wordt verhaald XIV 8-14. De twee verzen 12 en 13 staan hier niet op hunne plaats, maar moeten op het einde van dit hoofdstuk gelezen worden; XIV 15, 16 worden zij herhaald.</note>, is dit niet beschreven in het Boek der kronieken van Israël's koningen?</verse>
<verse osisID="2Kgs.13.13"> En Joas ontsliep met zijne vaderen; Jeroboam echter zette zich op zijn troon<note n="3337">De ongewone uitdrukking zette zich op zijn troon in plaats van werd koning geeft misschien te kennen dat Jeroboam tijdens het leven van Joas regent was. Zie XIV 23.</note>. En Joas werd begraven te Samaria bij de koningen van Israël.</verse>
<verse osisID="2Kgs.13.14"> Eliseüs<note n="3338">De profeet was toen een hoogbejaarde grijsaard. Onder Achab's regeering door Elias tot het profetenambt geroepen (III Reg. XIX 19-21), had hij onder Joas eene loopbaan van meer dan vijftig jaren achter zich.</note> nu was krank aan de ziekte, waaraan hij ook gestorven is; en Joas, de koning van Israël, kwam tot hem en weende bij hem en zeide: Mijn vader, mijn vader! Israël's strijdwagen en zijn wagenmenner<note n="3339">Dit bezoek van koning Joas toont in welke hooge achting de profeet stond. Zie voor de woorden: Mijn vader enz. II noot 10. De koning weende, omdat zijn rijk nu die krachtige bescherming moest ontberen.</note>.</verse>
<verse osisID="2Kgs.13.15"> En Eliseüs zeide tot hem: Breng boog en pijlen. En toen hij boog en pijlen bij hem gebracht had,</verse>
<verse osisID="2Kgs.13.16"> zeide hij tot den koning van Israël: Leg uwe hand op den boog<note n="3340">M.a.w. span den boog.</note>. En toen hij er zijne hand op gelegd had, legde Eliseüs zijne handen boven op de handen des konings<note n="3341">Door deze zinnebeeldige handeling beteekenend dat Joas den boog hanteerde in den naam des Heeren, wiens plaatsbekleeder Eliseüs was.</note></verse> 
<verse osisID="2Kgs.13.17"> en zeide: Open het venster naar het oosten<note n="3342">In de richting van Syrië.</note>. En toen hij het geopend had, zeide Eliseüs: Schiet een pijl af. En hij schoot. En Eliseüs zeide: Het is de pijl van des Heeren hulp, en de pijl van hulp tegen Syrië; en gij zult Syrië bij Aphec<note n="3343">Aldaar had Israël reeds vroeger over Syrië gezegevierd; zie III Reg. XX 26-30.</note> verslaan tot verdelgens toe.</verse>
<verse osisID="2Kgs.13.18"> En hij zeide: Neem de pijlen. En toen hij ze genomen had, zeide hij andermaal tot hem: Sla met den pijl tegen den grond<note n="3344">Een zinnebeeld van de nederlaag, die hij den Syriërs zou toebrengen.</note>. En toen hij er driemaal mede geslagen had en ophield,</verse>
<verse osisID="2Kgs.13.19"> werd de man Gods verstoord op hem en zeide: Indien gij vijf- of zes- of zevenmaal geslagen had, zoudt gij Syrië tot verdelgens toe verslagen hebben, nu echter zult gij het driemaal verslaan<note n="3345">Eliseüs wist door goddelijke openbaring dat Joas even dikwijls zijne vijanden zou verslaan als hij den grond met de pijlen slaan zou.</note>.</verse>
<verse osisID="2Kgs.13.20"> Eliseüs stierf dan, en men begroef hem. Er waren nu roovers uit Moab in het land gevallen, in hetzelfde jaar.</verse>
<verse osisID="2Kgs.13.21"> En terwijl eenigen bezig waren iemand te begraven, zagen zij de roovers en wierpen het lijk in het graf van Eliseüs<note n="3346">d.i. Zij wierpen, d.i. legden het lijk haastig neder, na de grafspelonk geopend te hebben.</note>; en toen dit aan de gebeenten van Eliseüs raakte, herleefde de mensch en stond op zijne voeten<note n="3347">Hiervan spreekt Eccli. XLVIII 13-15: ‘Zelfs zijn dood lichaam profeteerde nog. In zijn leven deed hij teekenen, en wonderen werkte hij in den dood’.</note>.</verse>
<verse osisID="2Kgs.13.22"> Hazaël nu, de koning van Syrië, heeft Israël verdrukt al de dagen van Joachaz;</verse>
<verse osisID="2Kgs.13.23"> en de Heer had medelijden met hen en wendde zich weder tot hen om wille van zijn verbond, dat Hij met Abraham en Isaäc en Jacob had; en Hij wilde hen niet verdelgen noch ten eenenmale verwerpen, tot op den huidigen tijd.</verse>
<verse osisID="2Kgs.13.24"> Maar Hazaël, de koning van Syrië, stierf; en zijn zoon Benadad werd koning in zijne plaats.</verse>
<verse osisID="2Kgs.13.25"> Joas echter, de zoon van Joachaz, ontnam aan de hand van Benadad, den zoon van Hazaël, de steden, die deze aan de hand van zijn vader Joachaz krachtens oorlogsrecht ontnomen had<note n="3348">Zie noot 2. - De steden, welke Joas aan Benadad weder ontnam, zullen aan de westzijde van den Jordaan gelegen hebben; want de Overjordaansche, welke Hazaël reeds aan Jehu had ontnomen, X 32 volg., heeft eerst Jeroboam II heroverd, XIV 25.</note>; driemaal versloeg hem Joas, en hij bracht de steden aan Israël terug<note n="3349">De profetie van Eliseüs ging dus letterlijk in vervulling.</note>.</verse>
</chapter>
<chapter osisID="2Kgs.14">
<title>Hoofdstuk XIV.</title>
<p>Amasias, de koning van Juda, volgt aanvankelijk de vroomheid van zijn vader, wreekt deszelfs dood en verslaat de Edomieten (v. 1-7). Zijn ongelukkige krijg met Israël en zijn droevig uiteinde (v. 8-20). Zijn zoon en opvolger Azarias herovert en versterkt Elath (v. 21, 22). In Israël regeert Jeroboam II en volgt de zonden van den eersten Jeroboam; hij herstelt het grondgebied van Israël, overeenkomstig de profetie van Jonas; want God had medelijden met zijn volk en schonk door hem redding (v. 23-27). Besluit van Jeroboam's regeering (v. 28, 29).</p>
<verse osisID="2Kgs.14.1"> In het tweede jaar van Joas, den zoon van Joachaz, den koning van Israël, werd Amasias koning, de zoon van Joas, den koning van Juda.</verse>
<verse osisID="2Kgs.14.2"> Vijf en twintig jaar was hij oud, toen hij begon te regeeren; en hij regeerde negen en twintig jaar te Jerusalem; zijne moeder heette Joadan, uit Jerusalem<note n="3350">Zie voor de regeering van Amasias II Par. XXV.</note>.</verse>
<verse osisID="2Kgs.14.3"> En hij deed wat recht was in het oog des Heeren, hoewel niet gelijk zijn vader David<note n="3351">Zie III Reg. XI 4.</note>. Naar al wat zijn vader Joas gedaan heeft, deed hij<note n="3352">Hij begon goed gelijk Joas gedaan had, maar evenals deze week hij op hoogeren leeftijd af, II Par. XXIV 17 volg. en XXV 14 volg.</note>;</verse>
<verse osisID="2Kgs.14.4"> behalve dit alleen, dat hij de hoogten niet heeft afgeschaft; want nog offerde het volk en brandde wierook op de hoogten<note n="3353">Vgl. III Reg. XV 14.</note></verse> 
<verse osisID="2Kgs.14.5"> En zoodra hij het koningschap in bezit had genomen, versloeg hij zijne dienaren, die den koning, zijnen vader, hadden omgebracht<note n="3354">Hebr.: ‘zoodra het koningschap in zijne hand was bevestigd’, d.i. zoodra hij dit, na de beroeringen op dien koningsmoord gevolgd, stevig in de hand had. Zie XII 20 volg.</note>;</verse>
<verse osisID="2Kgs.14.6"> maar de kinderen dergenen, die den moord bedreven hadden, bracht hij niet ter dood, naar hetgeen geschreven is in het boek der wet van Moses, gelijk de Heer geboden heeft, zeggende: De vaders zullen niet sterven om de kinderen, noch zullen de kinderen sterven om de vaders; maar een ieder zal wegens zijne eigen zonde sterven<note n="3355">De schrijver (waarschijnlijk reeds de bron, waaruit hij put; zie de volg. noot aan het einde) acht deze wet van Deut. XXIV 16 geschreven in het boek der wet van Moses en oordeelt dat koning Amasias zich daarnaar gedragen had. Volgens hem is derhalve Deuteronomium het werk van Moses, en niet eerst onder koning Josias (anderhalve eeuw na Amasias) uitgevaardigd.</note>.</verse>
<verse osisID="2Kgs.14.7"> Hij heeft Edom in het Dal der Zoutmijnen verslagen, tien duizend man, en in den krijg Petra bemachtigd, aan hetwelk hij den naam Jectehel gaf, tot op den huidigen dag<note n="3356">Onder koning Joram, VIII 20, waren de Edomieten in opstand gekomen tegen Juda. Amasias rustte zich uit om hen te onderwerpen. Zie II Par. XXV 5 volg. de beschrijving der uitrusting. Het Dal der Zoutmijnen ligt ten zuiden der Doode Zee; zie II Reg. VIII 13. Voor Petra heeft het Hebr. ‘Sela’, dat ook rots beteekent; maar waarschijnlijk is de hoofdstad van Edom bedoeld, wier Grieksche naam ‘Petra’ is; vgl. Judic. I 36. Zie II Par. XXV 11, 12, waar ook de gruwzame behandeling der krijgsgevangen Edomieten vermeld is. De naam Jectehel, die volgens sommigen beteekent ‘onderworpen door God’, is niet lang in gebruik gebleven; waarschijnlijk ging deze verloren, toen Petra weder door de Edomieten werd hernomen, onder Achaz, XVI 6. Uit de woorden tot op den huidigen dag volgt dat de bron, waaruit dit bericht is overgenomen, dagteekent uit den tijd, toen die naam nog in zwang was.</note>.</verse>
<verse osisID="2Kgs.14.8"> Toen<note n="3357">Om de hier verder berichte vijandelijkheden tusschen Israël en Juda beter te begrijpen, leze men het verhaal van II Par. XXV. Amasias had voor den oorlog met Edom hulptroepen uit Israël in soldij genomen, die hij, op aanmaning van een profeet, spoedig weder ontslagen had. Terwijl hij de Edomieten overwon, hadden de ontslagen hulptroepen uit Israël zijn koninkrijk verwoest. Daarbij had Amasias, na de zegepraal op de Edomieten, hunne afgoden vereerd. Dit ter verklaring zoowel van zijn volgend gedrag tegenover Israël als van het ongeluk, dat Amasias in dezen krijg met Israël overkwam (zie II Par. XXV 20).</note> zond Amasias boden aan Joas, den zoon van Joachaz, den zoon van Jehu, den koning van Israël, zeggende: Kom en laten wij elkander zien<note n="3358">Laten wij onze krachten meten. Zie II Par. XXV noot 12.</note>.</verse>
<verse osisID="2Kgs.14.9"> En Joas, de koning van Israël, zond dit antwoord aan Amasias, den koning van Juda, zeggende: De distel op den Libanon zond tot den ceder, die op den Libanon is, zeggende: Geef uwe dochter aan mijn zoon tot vrouw. En het wild gedierte van het woud, dat op den Libanon is, liep er over heen en vertrapte de distel<note n="3359">Vgl. Judic. IX 8 volg. Men mag de vergelijking niet verder toepassen dan v. 10 geschiedt.</note>.</verse>
<verse osisID="2Kgs.14.10"> Verslagen en overheerd hebt gij Edom, en uw hart heeft u overmoedig gemaakt; stel u tevreden met den roem en blijf in uw huis; waarom daagt gij het ongeluk uit, zoodat gij ten val zult komen, gij en Juda met u?</verse>
<verse osisID="2Kgs.14.11"> En Amasias luisterde niet<note n="3360">De reden daarvan geeft II Par. XXV 20. Het volgende Bethsames lag op de grenzen van Dan en Juda, zes uren westelijk van Jerusalem (vgl. Jos. XV 10).</note>. En Joas, de koning van Israël, trok op; en hij en Amasias, de koning van Juda, zagen elkander bij Bethsames, eene stad van Juda.</verse>
<verse osisID="2Kgs.14.12"> En Juda werd verslagen voor het aangezicht van Israël; en zij vluchtten, ieder naar zijne tenten.</verse>
<verse osisID="2Kgs.14.13"> En Joas, de koning van Israël, nam Amasias, den koning van Juda, den zoon van Joas, den zoon van Ochozias, bij Bethsames gevangen en bracht hem naar Jerusalem; en hij brak een stuk uit den muur van Jerusalem, van de Ephraïmspoort tot de Hoekpoort, vierhonderd el<note n="3361">Waarschijnlijk lag de Ephraïmspoort in het midden van den noordelijken muur (zie II Esdr. XII noot 22) en de Hoekpoort aan den noordwestelijken hoek (zie Jer. XXXI noot 34).</note>.</verse>
<verse osisID="2Kgs.14.14"> En hij nam al het goud en zilver en al de vaten, die in het huis des Heeren en in de schatkamers des konings gevonden werden, benevens de gijzelaars<note n="3362">Gijzelaars als waarborg dat de voorwaarde, wellicht het opbrengen eener jaarlijksche schatting, zou worden nagekomen.</note>, en keerde terug naar Samaria.</verse>
<verse osisID="2Kgs.14.15"> Het overige nu der geschiedenis van Joas, wat hij heeft gedaan, en zijne dapperheid, waarmede hij tegen Amasias, den koning van Juda, gestreden heeft, is dit niet beschreven in het Boek der kronieken van Israël's koningen?</verse> 
<verse osisID="2Kgs.14.16"> En Joas ontsliep met zijne vaderen en werd te Samaria bij de koningen van Israël begraven; en zijn zoon Jeroboam werd koning in zijne plaats<note n="3363">Deze twee verzen zijn eene herhaling van XIII 12, 13; de vermelding van Joas' dood geschiedt om het hier volg. vers.</note>.</verse>
<verse osisID="2Kgs.14.17"> En Amasias, de zoon van Joas, de koning van Juda, leefde, nadat Joas, de zoon van Joachaz, den koning van Israël, was gestorven, nog vijftien jaar.</verse>
<verse osisID="2Kgs.14.18"> Het overige nu der geschiedenis van Amasias, is dit niet beschreven in het Boek der kronieken van Juda's koningen?</verse>
<verse osisID="2Kgs.14.19"> En men maakte te Jerusalem eene samenzwering tegen hem; maar hij vluchtte naar Lachis<note n="3364">De samenzwering tegen Amasias' leven was naar II Par. XXV 27 de straf voor zijne afgoderij. Amasias vluchtte naar Lachis, in het zuiden van Juda; zie Jos. X noot 4.</note>. En men zond naar Lachis, hem achterna, en bracht hem aldaar om het leven.</verse>
<verse osisID="2Kgs.14.20"> En men vervoerde hem met paarden, en hij werd te Jerusalem in de Stad van David begraven bij zijne vaderen.</verse>
<verse osisID="2Kgs.14.21"> Doch het gansche volk van Juda nam Azarias, die zestien jaar oud was, en zij maakten hem koning in de plaats van zijn vader Amasias<note n="3365">Azarias heet XV 30 enz., II Par. XXVI en bij Is. I 1 en VI 1; Os. I 1; Am. I 1; Zach. XIV 5 Ozias, Hebr. ‘ʽOezzia’. De namen beteekenen bijna hetzelfde: Azaria ‘dien de Heer helpt’, en ʽOezzia ‘wiens kracht is de Heer’. Wat de reden is, waarom het gansche volk optrad om Azarias ten troon te verheffen, weten wij niet. Misschien geeft dit te kennen dat de samenzweerders slechts weinigen waren en de groote meerderheid op de hand van het koninklijk huis was.</note>.</verse>
<verse osisID="2Kgs.14.22"> Hij heeft Elath gebouwd en het weder aan Juda gebracht, nadat de koning met zijne vaderen was ontslapen<note n="3366">Azarias heeft, waarschijnlijk terstond nadat zijn vader Amasias was ontslapen, het voor den handel belangrijke Elath (aan de golf van Akaba; vgl. III Reg. IX 26 en Num. XXXIII noot 16) gebouwd of versterkt. Koning Josaphat had het nog in bezit gehad, III Reg. XXII 48 volg., maar door den afval van Edom onder Joram (IV Reg. VIII 22) was het verloren gegaan en door Amasias na de overwinning van XIV 7 niet hernomen. Zie II Par. XXVI noot 2.</note>.</verse>
<verse osisID="2Kgs.14.23"> In het vijftiende jaar van Amasias, den zoon van Joas, den koning van Juda, werd Jeroboam, de zoon van Joas, den koning van Israël, koning te Samaria, gedurende een en veertig jaar<note n="3367">Misschien was Jeroboam eenige jaren met zijn vader Joas mederegent; zie XIII noot 7 en de inleiding.</note>.</verse>
<verse osisID="2Kgs.14.24"> En hij deed wat kwaad was in het oog des Heeren. Hij week niet af van al de zonden van Jeroboam, den zoon van Nabat, die Israël had doen zondigen.</verse>
<verse osisID="2Kgs.14.25"> Hij heeft het grondgebied van Israël hersteld, van den ingang van Emath af tot aan de Zee der Woestijn, naar het woord van den Heer, den God van Israël, dat Hij gesproken heeft door zijnen dienstknecht Jonas, den zoon van Amathi, den profeet, die uit Geth was, dat te Opher ligt<note n="3368">De ingang van Emath is de noordergrens van het land (zie Num. XXXIV noot 4); zoover strekte zich het rijk van Salomon uit, III Reg. VIII 65. In plaats van de Zee der Woestijn, Hebr.: ‘der Vlakte’, heeft Am. VI 15 ‘de beek der Woestijn’, waarschijnlijk eene der rivieren, die uit het Overjordaansche gebied in de Doode Zee vallen. Geheel de Overjordaansche landstreek, welke onder Jehu was verloren gegaan, X 32 volg., werd door Jeroboam II heroverd, overeenkomstig de voorspelling van den profeet Jonas; deze profetie is niet bewaard gebleven. Zie voor Jonas de inleiding op zijn Boek. Naar het Hebr. was hij uit Geth-Opher of Gethhepher, Jos. XIX 13.</note>.</verse>
<verse osisID="2Kgs.14.26"> Want de Heer had gezien dat de ellende van Israël al te bitter was en dat zij verdelgd waren tot de opgeslotenen in den kerker en de laatsten toe en dat er niemand was, die Israël te hulp kwam<note n="3369">Hiermede is de uiterste ellende van Israël geteekend in de laatste jaren der regeering van Joas. Zie III Reg. XIV 10 met noot 7.</note>.</verse>
<verse osisID="2Kgs.14.27"> De Heer had niet gezegd dat Hij Israëls naam van onder den hemel zou uitdelgen, maar Hij redde hen door de hand van Jeroboam, den zoon van Joas<note n="3370">De Heer had niet gezegd, door den mond van den profeet Jonas, dat Hij voornemens was Israël geheel en al te verdelgen, maar Hij redde hen enz., d.w.z. God ontfermde zich nog over het zondige Israël, bleef lankmoedig, totdat eindelijk de maat zijner zonden gevuld was.</note>.</verse>
<verse osisID="2Kgs.14.28"> Het overige nu der geschiedenis van Jeroboam en al wat hij heeft gedaan en zijne dapperheid, waarmede hij gestreden, en hoe hij Damascus en Emath van Juda aan Israël teruggebracht heeft<note n="3371">Eigenlijk staat er, ook in het Hebr. en de Septuag.: voor Juda in Israël, waarvoor sommigen willen lezen: aan de koningen van Israël. De zin van den tekst is vermoedelijk: hoe hij Damascus en Emath, welke rijken ten tijde van David en Salomon (II Reg. VIII 5, 6 en II Par. VIII 3, 4) van Juda waren, d.w.z. aan het rijk Juda-Israël schatplichtig, tot het rijk van Israël heeft teruggebracht, in dien zin, dat zij schatting hebben moeten opbrengen aan Jeroboam II. Uit de Assyrische opschriften kan men opmaken, dat het rijk van Damascus omstreeks dezen tijd uiterst zwak was; zie XIII noot 2 en v. 25. Als schatplichtig bondgenoot van Assyrië kon dan Jeroboam te eer deze voordeelen op Damascus behalen.</note>, is dit niet beschreven in het Boek der kronieken van Israël's koningen?</verse> 
<verse osisID="2Kgs.14.29"> En Jeroboam ontsliep met zijne vaderen, de koningen van Israël, en zijn zoon Zacharias werd koning in zijne plaats.</verse>
</chapter>
<chapter osisID="2Kgs.15">
<title>Hoofdstuk XV.</title>
<p>Azarias koning van Juda, met melaatschheid geslagen (v. 1-7). In Israël wordt Zacharias (v. 8-12) door Sellum (v. 13-15) en deze door Manahem (v. 16-18) gedood en opgevolgd. Inval van den koning van Assyrië, wiens gunst door Manahem voor een groote som verworven wordt (v. 19, 20). Besluit zijner regeering (v. 21, 22). Regeering van zijn zoon Phaceia, die gedood en opgevolgd wordt door Phaceë (v. 23-28). De Assyriërs nemen vele steden van Israël in en voeren de bewoners in ballingschap weg (v. 29). Oseë doodt Phaceë en volgt hem op (v. 30, 31). - In Juda is Joatham koning; begin van den oorlog van Israël en Syrië tegen Juda (v. 32-38).</p>
<verse osisID="2Kgs.15.1"> In het zeven en twintigste jaar van Jeroboam, den koning van Israël, werd Azarias koning, de zoon van Amasias, den koning van Juda.</verse>
<verse osisID="2Kgs.15.2"> Zestien jaar was hij oud, toen hij begon te regeeren, en hij regeerde twee en vijftig jaar te Jerusalem; zijne moeder heette Jechelia, uit Jerusalem<note n="3372">Zie voor de chronologische moeilijkheden, welke deze twee eerste verzen opleveren, de inleiding.</note>.</verse>
<verse osisID="2Kgs.15.3"> En hij deed wat welgevallig was in het oog des Heeren, naar al wat zijn vader Amasias gedaan had<note n="3373">Zie het uitvoeriger verhaal van II Par. XXVI 5-15. Evenmin als zijn vader volhardde Azarias tot het einde toe in het goede.</note>.</verse>
<verse osisID="2Kgs.15.4"> Nochtans heeft hij de hoogten niet vernield; nog offerde het volk en brandde wierook op de hoogten.</verse>
<verse osisID="2Kgs.15.5"> De Heer nu sloeg den koning, en hij werd melaatsch tot den dag van zijn dood en woonde in een vrij huis, afgezonderd<note n="3374">Waarom Azarias of Ozias met melaatschheid werd gestraft, is II Par. XXVI 16-21 verklaard; beter is daar vertaald: ‘hij woonde in een afgezonderd huis’, overeenkomstig Lev. XIII 46.</note>; Joathan echter, 's konings zoon, bestierde het paleis en richtte het volk des lands<note n="3375">Joathan was hofmaarschalk (zie III Reg. IV noot 8) en regent van het rijk. Uit II Par. XXVI 16 (‘toen hij machtig geworden was’) kan men besluiten dat Azarias melaatsch werd in de kracht van zijn leven (zie t.a.p. v. 6-15). Zijn zoon Joathan heeft van dien tijd het rijk voor zijn vader bestuurd, maar werd eerst na den dood zijns vaders als koning gehuldigd (zie v. 7). Er staat niet hij werd koning, maar hij richtte, d.i. bestuurde, het volk. Evenwel moeten de zestien jaar zijner regeering in v. 33 van het begin van zijn regentschap gerekend zijn; zie de inleiding.</note>.</verse>
<verse osisID="2Kgs.15.6"> Het overige nu der geschiedenis van Azarias en al wat hij heeft gedaan, is dit niet beschreven in het Boek der kronieken van Juda's koningen?</verse>
<verse osisID="2Kgs.15.7"> En Azarias ontsliep met zijne vaderen; en men begroef hem bij zijne vaderen in de Stad van David<note n="3376">Azarias ontsliep, nadat Phaceë van Israël aan de regeering was gekomen (zie v. 27). Hij werd begraven niet in de grafstede der koningen, maar (II Par. XXVI 23) ‘op den akker der koninklijke graven’, welke in de Stad van David gelegen waren.</note>; en zijn zoon Joathan werd koning in zijne plaats.</verse>
<verse osisID="2Kgs.15.8"> In het acht en dertigste jaar van Azarias, den koning van Juda, werd Zacharias, de zoon van Jeroboam, koning over Israël te Samaria, gedurende zes maanden<note n="3377">Over de waarschijnlijk foutieve opgave in het acht en dertigste jaar, alsmede over die in v. 13, 17, 23 en 27, zie de inleiding.</note>.</verse>
<verse osisID="2Kgs.15.9"> En hij deed wat kwaad was in het oog des Heeren, gelijk zijne vaderen gedaan hadden; hij week niet af van de zonden van Jeroboam, den zoon van Nabat, die Israël had doen zondigen.</verse>
<verse osisID="2Kgs.15.10"> Maar Sellum, de zoon van Jabes, maakte eene samenzwering tegen hem; en hij versloeg hem in het openbaar en bracht hem om het leven en werd koning in zijne plaats.</verse>
<verse osisID="2Kgs.15.11"> Het overige nu der geschiedenis van Zacharias, is dit niet beschreven in het Boek der kronieken van Israël's koningen?</verse> 
<verse osisID="2Kgs.15.12"> Dit was het woord des Heeren, dat Hij tot Jehu had gesproken, zeggende: Uwe zonen zullen tot in het vierde geslacht op den troon van Israël zitten. En alzoo is het geschied.</verse>
<verse osisID="2Kgs.15.13"> Sellum, de zoon van Jabes, werd koning in het negen en dertigste jaar van Azarias, den koning van Juda; en hij regeerde ééne maand te Samaria.</verse>
<verse osisID="2Kgs.15.14"> En Manahem, de zoon van Gadi, trok van Thersa<note n="3378">Zie III Reg. XIV noot 14.</note> op; en hij kwam te Samaria en versloeg Sellum, den zoon van Jabes, te Samaria en bracht hem om het leven en werd koning in zijne plaats.</verse>
<verse osisID="2Kgs.15.15"> Het overige nu der geschiedenis van Sellum en zijne samenzwering, door welke hij lagen gelegd heeft, is dit niet beschreven in het Boek der kronieken van Israël's koningen?</verse>
<verse osisID="2Kgs.15.16"> Toen sloeg Manahem Thapsa en allen, die daarin waren, en deszelfs gebied, van Thersa uit<note n="3379">Thapsa, volgens sommigen het III Reg. IV 24 genoemde Thaphsa, aan den westelijken oever van den Euphraat. Volgens anderen waarschijnlijker eene overigens onbekende plaats in Ephraïm. Vgl. Jos. XII 17. - Om Thapsa te gaan tuchtigen trok Manahem van Thersa uit.</note>; want zij hadden geweigerd voor hem open te doen; en hij bracht al deszelfs zwangeren om het leven en reet ze open.</verse>
<verse osisID="2Kgs.15.17"> In het negen en dertigste jaar van Azarias, den koning van Juda, werd Manahem, de zoon van Gadi, koning over Israël te Samaria, gedurende tien jaar<note n="3380">Manahem komt op de Assyrische opschriften voor onder den naam van Minihimmoe van Samaria.</note>.</verse>
<verse osisID="2Kgs.15.18"> En hij deed wat kwaad was in het oog des Heeren; hij week niet af van de zonden van Jeroboam, den zoon van Nabat, die Israël had doen zondigen, al zijne dagen<note n="3381">Het Grieksch vertaalt: ‘in zijne dagen’ en voegt deze woorden bij het volgende vers.</note>.</verse>
<verse osisID="2Kgs.15.19"> Phul, de koning der Assyriërs<note n="3382">De Assyriologie leert dat Phul of Pulu waarschijnlijk de Babylonische koningsnaam is van hem, die elders met zijn Assyrischen koningsnaam Teglathphalasar wordt geheeten. In zijne opschriften komt hij voor als een geweldige veroveraar, die aan zijnen schepter het geheele Voor-Aziatische gebied van de Medische grensgebergten in het oosten tot aan de Middellandsche Zee in het westen, een deel van Cappadocië ingesloten, had onderworpen. Hij regeerde van 745 tot 727 en vermeldt in zijne annalen, onmiddellijk vóór het negende (dus nog onder het achtste) jaar zijner regeering (738 v.Chr.), dat hij schatting ontving van Manahem uit Samaria. Behalve dezen worden nog twee koningen van Israël, Phaceë en Oseë, ook Rasin, koning van Damascus, en Achaz, koning van Juda, op zijne opschriften vermeld.</note>, kwam in het land, en Manahem gaf aan Phul duizend talenten zilver, opdat hij hem hulp zou verleenen en zijn koningschap bevestigen.</verse>
<verse osisID="2Kgs.15.20"> En Manahem hief dit geld van Israël, van al de vermogenden en de rijken, om het aan den koning der Assyriërs te geven, vijftig sikkelen zilver van ieder; en de koning der Assyriërs keerde terug en bleef niet langer in het land.</verse>
<verse osisID="2Kgs.15.21"> Het overige nu der geschiedenis van Manahem en al wat hij heeft gedaan, is dit niet beschreven in het Boek der kronieken van Israël's koningen?</verse>
<verse osisID="2Kgs.15.22"> En Manahem ontsliep met zijne vaderen; en zijn zoon Phaceia<note n="3383">Hebr.: ‘Pekachja’.</note> werd koning in zijne plaats.</verse>
<verse osisID="2Kgs.15.23"> In het vijftigste jaar van Azarias, den koning van Juda, werd Phaceia, de zoon van Manahem, koning over Israël te Samaria, gedurende twee jaar.</verse>
<verse osisID="2Kgs.15.24"> En hij deed wat kwaad was in het oog des Heeren; hij week niet af van de zonden van Jeroboam, den zoon van Nabat, die Israël had doen zondigen.</verse>
<verse osisID="2Kgs.15.25"> Maar zijn hoofdman Phaceë<note n="3384">Hebr.: ‘Pekach’.</note>, de zoon van Romelias, maakte eene samenzwering tegen hem en sloeg hem te Samaria in den burcht van het koninklijk huis<note n="3385">Zie III Reg. XVI noot 9.</note>, benevens Argob en Arië<note n="3386">Twee onbekende personen, waarschijnlijk grootwaardigheidsbekleeders, die de partij des konings hielden, of bevelhebbers der lijfwacht, die wellicht door de volgende vijftig man wordt aangeduid.</note>, terwijl vijftig man uit de kinderen der Galaädieten bij hem waren, en hij bracht hem om het leven en werd koning in zijne plaats.</verse>
<verse osisID="2Kgs.15.26"> Het overige nu der geschiedenis van Phaceia en al wat hij heeft gedaan, is dit niet beschreven in het Boek der kronieken van Israël's koningen?</verse> 
<verse osisID="2Kgs.15.27"> In het twee en vijftigste jaar van Azarias, den koning van Juda, werd Phaceë, de zoon van Romelias, koning over Israël te Samaria, gedurende twintig jaar<note n="3387">Dit getal is waarschijnlijk foutief; zie de inleiding.</note>.</verse>
<verse osisID="2Kgs.15.28"> En hij deed wat kwaad was in het oog des Heeren; hij week niet af van de zonden van Jeroboam, den zoon van Nabat, die Israël had doen zondigen.</verse>
<verse osisID="2Kgs.15.29"> In de dagen van Phaceë, den koning van Israël, kwam Theglathphalasar, de koning van Assur, en veroverde Aïon en Abel-Huis-Maächa en Janoë en Cedes en Asor en Galaäd en Galilea en het gansche land Nephthali; en hij voerde hen weg naar de Assyriërs<note n="3388">Teglathphalasar kwam, te hulp geroepen door den koning van Juda Achaz, die door de verbonden legers van Syrië en Israël in het nauw was gebracht. Zie XVI 7-9. De hier genoemde steden waren in het noorden van Israël gelegen. Zie voor Aïon en Abel-Huis (of Beth)-Maächa III Reg. XV noot 18. Janoë (niet te verwarren met Janoë van Jos. XVI 6, op de grenzen van Ephraïm en Manasses) is van elders onbekend. Cedes is Jos. XX 7 en Asor Jos. XI 1 vermeld. Galaäd is het Overjordaansche gebied. De naam Galilea wordt door het volgende het gansche land Nephthali verklaard en beteekent derhalve niet het latere Galilea in zijn ganschen omvang. Van dezen krijgstocht vinden wij melding gemaakt op de opschriften; onder de landstreken en steden, die van het land Bit-Omri, d.i. Israël, werden afgenomen, meent men de namen te lezen van Galaäd en Abel-beth-maächa. Teglathphalasar voerde de inwoners weg naar Assyrië. Het was de gewoonte der Assyrische koningen, overwonnen volken naar andere gewesten over te plaatsen; dat vooral deze koning dit op groote schaal deed, leeren zijne opschriften. - Eene tweede wegvoering wordt XVII 6 verhaald.</note>.</verse>
<verse osisID="2Kgs.15.30"> Maar Oseë, de zoon van Ela, maakte eene samenzwering en legde lagen aan Phaceë, den zoon van Romelias, en sloeg en doodde hem; en hij werd koning in zijne plaats in het twintigste jaar van Joatham, den zoon van Ozias<note n="3389">In het twintigste jaar van Joatham, gerekend van het begin van zijn regentschap; maar toen was Joatham al vier jaar gestorven en opgevolgd door Achaz. Want volgens v. 33 heeft Joatham slechts zestien jaar geregeerd. Zie de inleiding. De vader van Joatham, die v. 1-7 Azarias genoemd werd, heet hier en in v. 32 Ozias. Deze berichten zijn wellicht aan eene andere bron ontleend.</note>.</verse>
<verse osisID="2Kgs.15.31"> Het overige nu der geschiedenis van Phaceë en al wat hij heeft gedaan, is dit niet beschreven in het Boek der kronieken van Israël's koningen?</verse>
<verse osisID="2Kgs.15.32"> In het tweede jaar van Phaceë, den zoon van Romelias, den koning van Israël, werd Joatham, de zoon van Ozias, den koning van Juda, koning.</verse>
<verse osisID="2Kgs.15.33"> Vijf en twintig jaar was hij oud, toen hij begon te regeeren, en hij regeerde zestien jaar te Jerusalem<note n="3390">Zie noot 4 en de inleiding.</note>; zijne moeder heette Jerusa, de dochter van Sadoc.</verse>
<verse osisID="2Kgs.15.34"> En hij deed wat welgevallig was in het oog des Heeren; naar al wat zijn vader Ozias gedaan had, gedroeg hij zich.</verse>
<verse osisID="2Kgs.15.35"> Nochtans heeft hij de hoogten niet afgeschaft; nog offerde het volk en brandde wierook op de hoogten; hij heeft de zeer hooge poort van het huis des Heeren gebouwd<note n="3391">Zie voor Joatham's regeering II Par. XXVII 2-6. Voor de zeer hooge poort heeft v. 3 t.a.p. ‘de hooge poort’ of de Bovenpoort; zie Ez. IX 2.</note>.</verse>
<verse osisID="2Kgs.15.36"> Het overige nu der geschiedenis van Joatham en al wat hij heeft gedaan, is dit niet beschreven in het Boek der kronieken van Juda's koningen?</verse>
<verse osisID="2Kgs.15.37"> In die dagen begon de Heer den koning van Syrië Rasin en Phaceë, den zoon van Romelias, op Juda af te zenden<note n="3392">Dit was het begin van den zoogenaamden Syrisch-Ephraïmietischen oorlog tegen Juda, die derhalve nog onder Joatham, waarschijnlijk in het laatste jaar van zijn koningschap een aanvang nam. Zie hierover XVI 5-9 en Is. VII noot 2. Rasin, de koning van Syrië, wordt op de opschriften van Teglathphalasar dikwerf vermeld; o.a. is daar sprake van zijn bondgenootschap met Phaceë tegen Assyrië, hetwelk aanleiding gaf tot den oorlog tegen Juda.</note>.</verse>
<verse osisID="2Kgs.15.38"> En Joatham ontsliep met zijne vaderen en werd bij hen begraven in de Stad van David, zijnen vader, en zijn zoon Achaz werd koning in zijne plaats.</verse>
</chapter>
<chapter osisID="2Kgs.16"> 
<title>Hoofdstuk XVI.</title>
<p>Goddelooze regeering van Achaz over Juda en zijne afgoderij (v. 1-4). Door Israël en Syrië in het nauw gebracht (v. 5, 6), roept hij de hulp in van Assyrië's koning (v. 7, 8), die het Damasceensch-Syrische rijk verdelgt (v. 9). Achaz gaat ter huldiging van Assyrië's koning naar Damascus en laat het altaar, dat hij daar ziet, voor Jerusalem's tempel nabouwen, regelt den offerdienst daarop, met terzijdestelling van het koperen altaar der Wet (v. 10-16). Nog andere veranderingen door hem ingevoerd (v. 17, 18). Besluit zijner geschiedenis (v. 19, 20).</p>
<verse osisID="2Kgs.16.1"> In het zeventiende jaar van Phaceë, den zoon van Romelias, werd Achaz koning, de zoon van Joatham, den koning van Juda<note n="3393">Het zeventiende jaar schijnt foutief; zie de inleiding.</note>.</verse>
<verse osisID="2Kgs.16.2"> Twintig jaren was Achaz oud, toen hij begon te regeeren<note n="3394">Volgens de lezing van vele Hebr. handschriften en oude vertalingen der gelijkluidende plaats II Par. XXVIII 1 was Achaz niet twintig, maar vijf en twintig jaren oud bij den aanvang zijner regeering. Zie t.a.p. noot 1.</note>; en hij regeerde zestien jaar te Jerusalem; hij deed niet wat welgevallig was in het oog van den Heer, zijnen God, gelijk zijn vader David;</verse>
<verse osisID="2Kgs.16.3"> maar hij wandelde op den weg der koningen van Israël<note n="3395">Door de afgoderij, inzonderheid den dienst van den Baäl (II Par. XXVIII 2) te bevorderen.</note>; daarenboven wijdde hij ook zijn zoon, doordat hij hem door het vuur liet gaan<note n="3396">D.w.z. hij verbrandde zijn zoon ter eere van den Moloch. Zie II Par. XXVIII 3 met noot 3. Wellicht bracht Achaz dit offer, toen hij bij het beleg van Jerusalem door Rasin en Phaceë in den uitersten nood verkeerde; vgl. III 27 en zie Jer. VII 31; XIX 5; Ez. XVI 20 volg. Zie voor de volgende woorden Deut. XII 29-31.</note>, overeenkomstig de afgoderij der volken, die de Heer voor de kinderen van Israël uit verdreven had.</verse>
<verse osisID="2Kgs.16.4"> Voorts slachtte hij offerdieren en brandde wierook op de hoogten en op de heuvelen en onder alle loofrijk geboomte<note n="3397">Zie III Reg. XIV 23.</note>.</verse>
<verse osisID="2Kgs.16.5"> Alsdan trokken Rasin, de koning van Syrië, en Phaceë, de zoon van Romelias, de koning van Israël, naar Jerusalem op ten oorlog; en toen zij Achaz belegerden, konden zij hem niet overmannen<note n="3398">Alsdan, toen nl. Achaz den troon bestegen had, trokken enz., m.a.w. de onder Joatham begonnen vijandelijkheden werden met kracht voortgezet (zie XV noot 21). Waarschijnlijk traden de twee vijanden Rasin en Phaceë eerst afzonderlijk (II Par. XXVIII 5, 6), daarna in bondgenootschap tegen Juda op. Zij konden hem, Achaz in Jerusalem, niet overmannen. Wel brachten zij Achaz en zijn leger zware nederlagen toe (II Par. t.a.p.), maar Jerusalem konden zij niet bemachtigen (Is. VII 1), omdat de door Achaz te hulp geroepen Assyriërs (v. 7) hen dwongen het beleg op te breken.</note>.</verse> 
<verse osisID="2Kgs.16.6"> In dien tijd bracht Rasin, de koning van Syrië, Aïla weder aan Syrië en wierp de Judeërs uit Aïla; en de Idumeërs kwamen in Aïla en vestigden zich aldaar tot op dezen dag<note n="3399">Dit vers is een tusschenzin. In dien tijd is eene vage bepaling; waarschijnlijk geschiedde dit wapenfeit gedurende den Syrisch-Ephraïmietischen oorlog en nog vóór de belegering van Jerusalem door de verbonden legers. Daar Aïla of Elath eene Edomietische stad was en te voren niet aan Syrië behoord heeft, gissen sommigen, dat men voor Syrië of (Hebr.) ‘Aram’ moet lezen ‘Edom’, wat ook beter overeenkomt met het tweede halfvers en de Idumeërs enz. Uit II Par. XXVIII 17 blijkt, dat de Idumeërs in dien tijd tegen Achaz in opstand kwamen; Rasin zal hen dus wederkeerig geholpen en Elath voor hen veroverd hebben. - Evenwel heeft de Hebr. tekstlezing ‘en de Arameërs kwamen’ enz., terwijl de Lat. en Grieksche vertalingen de Hebr. randlezing volgen. Zie XIV 22 en vgl. III Reg. IX 26.</note>.</verse>
<verse osisID="2Kgs.16.7"> Achaz nu zond gezanten aan Theglathphalasar, den koning der Assyriërs, zeggende: Ik ben uw dienstknecht en uw zoon; trek op en red mij uit de hand van den koning van Syrië en uit de hand van den koning van Israël, die tegen mij zijn opgekomen<note n="3400">Hoewel Isaias uit naam van God koning Achaz verzekerd had dat de aanslag der vereenigde koningen niet zou gelukken en hem, indien hij op den Heer vertrouwde, redding had toegezegd (Is. VII 4 volg.), zond niettemin de ongeloovige koning dit gezantschap naar de Assyriërs. Hij deed dit, toen hij, na de zware nederlagen II Par. XXVIII 5, 6 vermeld, van alle zijden, ook door zijne naburen, de Idumeërs en de Philistijnen (t.a.p. v. 17 en 18), benauwd werd.</note>.</verse>
<verse osisID="2Kgs.16.8"> En na te hebben verzameld het zilver en goud, dat in het huis des Heeren en in de schatkamers van den koning te vinden was, zond hij aan den koning der Assyriërs geschenken.</verse>
<verse osisID="2Kgs.16.9"> En deze bewilligde zijn verlangen; de koning der Assyriërs toch trok naar Damascus op en verwoestte het; en hij voerde zijne bewoners weg naar Cyrene, en Rasin bracht hij om het leven<note n="3401">De Assyrische Canon vermeldt in de jaren 733 en 732 een oorlog van Teglathphalasar tegen Damascus. - Naar het Hebr. voerde hij de bevolking van Damascus weg ‘naar Kir’, volgens Am. IX 7 de streek, waaruit zij afkomstig was. De profetie van Am. I 5 ging hiermede in vervulling; zie noot 11 aldaar. Van de verovering van Israël wordt hier niet verder gesproken; zij is XV 29 reeds vermeld. In de overgebleven fragmenten zijner opschriften gewaagt Teglathphalasar zelf van de belegering van Rasin in Damascus en van de verovering van ‘het huis van Omri’, d.i. van het rijk Israël.</note>.</verse> 
<verse osisID="2Kgs.16.10"> En koning Achaz toog, om Theglathphalasar, den koning der Assyriërs, te ontmoeten, naar Damascus<note n="3402">Het is waarschijnlijk, dat de Assyrische koning na zijne overwinning, te Damascus, gelijk hij blijkens de opschriften vroeger te Arpad gedaan had, een hofdag heeft gehouden, waarop onder de andere bevriende en hem onderworpen vorsten van die streken ook Achaz verscheen. Die vorsten worden door hem zelven in een opschrift genoemd met de geschenken, die zij brachten. Onder hen komt ook voor ‘Ja-oe-cha-zi van Juda’, de volle naam van Achaz, die in het Hebr. ‘Joachaz’ moet geweest zijn.</note>; en toen hij het altaar te Damascus gezien had, zond koning Achaz aan den priester Urias<note n="3403">Waarschijnlijk de hoogepriester en vermoedelijk dezelfde, die is. VIII 2 met eere vermeld wordt.</note> de teekening en afbeelding daarvan, naar zijn gansche maaksel.</verse>
<verse osisID="2Kgs.16.11"> En de priester Urias bouwde het altaar in alles overeenkomstig hetgeen koning Achaz uit Damascus hem opgedragen had; zoo maakte het de priester Urias tegen de komst van koning Achaz uit Damascus.</verse>
<verse osisID="2Kgs.16.12"> En toen de koning uit Damascus gekomen was, zag hij het altaar en vereerde het; en hij beklom het en offerde brandoffers en zijn spijsoffer</verse>
<verse osisID="2Kgs.16.13"> en plengde plengoffers en sprengde het bloed der vredeoffers, die hij geofferd had, op het altaar<note n="3404">In plaats van hij beklom (v. 12) heeft het Hebr.: hij naderde het altaar. De priesters droegen op dit nieuwe altaar van Jerusalem's tempel voor hem, en wel aan den Heer, het offer op (zie v. 15).</note>.</verse>
<verse osisID="2Kgs.16.14"> Maar het koperen altaar, dat vóór den Heer stond, nam hij weg van de voorzijde des tempels en van de plaats des altaars en van de plaats in den tempel des Heeren<note n="3405">Het koperen altaar (zie II Par. IV 1), het oude, nam hij weg enz., Hebr.: ‘bracht hij vooruit van vóór den tempel, van tusschen het (nieuwe) altaar en het huis des Heeren’. Dit nieuwe altaar moest het koperen altaar, naar 's konings bedoeling, vervangen en zijne plaats innemen.</note>; en hij zette het ter zijde van het altaar, aan den noordkant.</verse>
<verse osisID="2Kgs.16.15"> Ook gebood koning Achaz den priester Urias, zeggende: Offer op het groote altaar het morgen-brandoffer en het avond-spijsoffer, en het brandoffer des konings en zijn spijsoffer, en het brandoffer van al het volk des lands en hunne spijsoffers en hunne plengoffers, en stort daarop uit al het bloed van het brand- offer en al het bloed van het slachtoffer<note n="3406">Het groote altaar is het nieuwe, dat nu het voornaamste moest worden. Hierop zou het dagelijksch morgen- en avondoffer (zie Exod. XXIX 38-42) worden opgedragen. Het behoeft niet gezegd, dat Achaz' handeling zondig was. Immers was het brandofferaltaar vervaardigd naar het voorbeeld van het door Moses gemaakte altaar (Exod. XXVII 1-8) en mocht het niet eigenmachtig en willekeurig vervangen worden door dit nieuwe, dat naar het model van een heidensch altaar vervaardigd was.</note>; het koperen altaar echter zal naar mijnen wil gereed staan<note n="3407">Het Hebr. beteekent vermoedelijk: omtrent het koperen altaar zal ik later eene beschikking nemen.</note>.</verse>
<verse osisID="2Kgs.16.16"> De priester Urias deed dan overeenkomstig al wat koning Achaz geboden had.</verse>
<verse osisID="2Kgs.16.17"> Voorts nam koning Achaz de gedreven onderstellen weg en het bekken, dat daarop stond<note n="3408">Naar het Hebr. nam hij ‘de lijsten’, waarschijnlijk de gouden versiersels, van de onderstellen af. Zie voor deze onderstellen en bekkens, tien in getal, III Reg. VII 27-39.</note>; en zette de zee af van de koperen runderen, die er onder stonden, en plaatste haar op een steenen plaveisel<note n="3409">Zie voor de zee en de koperen runderen III Reg. VII 23-26. In de plaats van de koperen runderen maakte hij voor de zee een steenen plaveisel, waarschijnlijk een steenen onderstel. Waarom Achaz die veranderingen invoerde, wordt niet gezegd. Zie echter v. 18 aan het einde. De onderstellen en de koperen zee werden echter niet weggedaan noch vernietigd; zij waren nog aanwezig bij de verwoesting van Jerusalem door de Chaldeën (XXV 13, 16). Waarschijnlijk heeft Achaz' opvolger Ezechias dit alles weer op zijne plaats hersteld (zie II Par. XXIX 19).</note>.</verse>
<verse osisID="2Kgs.16.18"> Ook het musach van den sabbat, dat men in den tempel gebouwd had, en het buitenste van 's konings ingang verlegde hij naar den tempel des Heeren, wegens den koning der Assyriërs<note n="3410">Musach, Hebr.: ‘misak’, is waarschijnlijk eene overdekte plaats of galerij in het voorhof, waarin zich het hof bij het offer op den sabbat bevond. De Gr. vertaler heeft: ‘de verhoogde zitplaats van den sabbat’ en las waarschijnlijk ‘moesad’. Het buitenste is waarschijnlijk het gedeelte, dat aan den kant van het paleis lag, waarlangs de koning den tempel binnentrad. De laatste woorden wegens den koning der Assyriërs schijnen de reden aan te geven van al de opgenoemde veranderingen. Wellicht wordt hierdoor beteekend, dat Achaz dat alles deed om den eeredienst in den tempel van Jerusalem meer gelijkvormig te maken aan de gebruiken der Assyriërs en hierdoor de gunst van den Assyrischen koning te winnen. Niet onwaarschijnlijk was ook het groote altaar, dat Achaz te Damascus gezien had (v. 10-15), een Assyrisch model. De Assyrische koningen toch droegen hunne altaren mede op hunne krijgstochten. Zie verder II Par. XXVIII 23-25.</note>.</verse>
<verse osisID="2Kgs.16.19"> Het overige nu der geschiedenis van Achaz, wat hij heeft gedaan, is dit niet beschreven in het Boek der kronieken van Juda's koningen?</verse> 
<verse osisID="2Kgs.16.20"> En Achaz ontsliep met zijne vaderen en werd bij hen begraven in de Stad van David<note n="3411">Niet echter in de grafsteden der koningen, II Par. XXVIII 27.</note>, en zijn zoon Ezechias werd koning in zijne plaats.</verse>
</chapter>
<chapter osisID="2Kgs.17">
<title>Hoofdstuk XVII.</title>
<p>Regeering van Oseë over Israël (v. 1, 2). Schatplichtig aan Salmanasar, verklaart hij zich onafhankelijk, maar de koning van Assyrië maakt zich meester van Israël's koning en land en voert de bewoners weg naar Assyrië (v. 3-6). Israël's afval van den Heer is de oorzaak van zijn ondergang (v. 7-23). De nieuwe volkplanters worden door God getuchtigd, omdat zij Hem niet vereeren (v. 24, 25). Een Israëlietisch priester, derwaarts gezonden, leert hun den dienst van God (v. 26-28). Zij gaan voort hun eigen landgod te vereeren naast den God van Israël (v. 29-33) en blijven hun oud gebruik volgen, zonder rekening te houden met de geboden aan de kinderen van Jacob gegeven (v. 34-39). Zoo blijven zij tot heden toe voortgaan (v. 40-41).</p>
<verse osisID="2Kgs.17.1"> In het twaalfde jaar van Achaz, den koning van Juda<note n="3412">Zie voor deze opgave de inleiding.</note>, werd Oseë, de zoon van Ela, te Samaria koning over Israël, gedurende negen jaar.</verse>
<verse osisID="2Kgs.17.2"> En hij deed wat kwaad was in het oog des Heeren, hoewel niet als de koningen van Israël, die vóór hem geweest waren<note n="3413">Hoe en onder welk opzicht hij in mindere mate kwaad deed dan zijne voorgangers op den troon, wordt nergens verhaald. Naar Os. X 5, 6 was het gouden kalf van Bethel door de Assyriërs medegenomen en had daarmede de kalverendienst aldaar een einde genomen. Mogelijk doelt dit bericht aarop. Zie verder III Reg. XV 26.</note>.</verse>
<verse osisID="2Kgs.17.3"> Tegen hem trok Salmanasar, de koning der Assyriërs, op<note n="3414">Deze krijgstocht en de oorzaak daarvan worden v. 4-6 omstandig verhaald.</note>; en Oseë werd hem dienstbaar en betaalde hem schatting<note n="3415">Volgens Assyrische berichten plaatste Teglathphalasar, na Phaceë te hebben verslagen, Oseë op den troon van Israël (zie XV 29, 30), en was deze laatste van zijne troonsbestijging af cijnsbaar aan Assyrië. Men kan het Hebr. vertalen: ‘want Oseë was hem dienstbaar en betaalde hem schatting. Maar (v. 4) toen de koning der Assyriërs’ enz. Deze laatste woorden geven de reden aan, waarom de opvolger van Teglathphalasar, Salmanasar (727-722), tegen Oseë optrok. Naar XVIII 9 geschiedde dit in het zevende jaar van Oseë.</note>.</verse>
<verse osisID="2Kgs.17.4"> En toen de koning der Assyriërs bevonden had, dat Oseë, een opstand beramende, gezanten aan Sua, den koning van Egypte, had gezonden<note n="3416">Sua, in het Hebr. ‘So’, wellicht te lezen ‘Sevé’, op de Assyrische opschriften ‘Sab-i’, is waarschijnlijk dezelfde, die op de Egyptische gedenkteekenen ‘Sabaka’, door Herodotus ‘Sabakon’ genaamd wordt; deze laatste is een Ethiopisch koning van Egypte of althans van een gedeelte van Egypte. Als zoodanig was hij de machtigste vijand van Assyrië's koning en zijn grootste mededinger naar de heerschappij over Voor-Azië. Sua werd met zijn bondgenoot, den koning van Gaza, in 720 door Sargon van Assyrië bij Raphia verslagen. Zie Is. XX noot 1.</note>, om niet aan den koning der Assyriërs de schatting op te brengen, gelijk hij elk jaar gewoon was, belegerde hij hem en wierp hem geboeid in den kerker<note n="3417">De koning van Assyrië belegerde den koning Oseë bij het beleg van Samaria (v. 5), en na de inneming daarvan wierp hij hem geboeid in den kerker. Dit bericht betreffende den persoon van Oseë loopt het verhaal van dezen krijgstocht in v. 5 en 6 vooruit.</note>.</verse>
<verse osisID="2Kgs.17.5"> En hij doortrok het gansche land en toog naar Samaria en belegerde het drie jaar lang<note n="3418">In XVIII 9, 10 wordt het begin der belegering van Samaria in het zevende en de inneming in het negende jaar (zie v. 6) van Oseë gesteld. De drie jaren der belegering zijn dus het zevende, achtste en negende jaar van Oseë, van welke het eerste en het laatste natuurlijk slechts voor een gedeelte met die belegering behoeven samen te vallen. In den loop dezer drie jaren werd Salmanasar door Sargon vervangen. Deze laatste regeerde van 721 tot 705 over het Assyrische rijk. Zie Is. XX 1 met de aanteekening.</note>.</verse>
<verse osisID="2Kgs.17.6"> Maar in het negende jaar van Oseë nam de koning van Assyrië Samaria in<note n="3419">De koning van Assyrië, onder wien Samaria werd ingenomen, was Sargon. Hij verhaalt dit feit tot tweemaal toe in zijne opschriften Op zijn groot pronkopschrift aldus: ‘de stad Samaria belegerde en veroverde ik; 27,290 zijner inwoners voerde ik weg, .... ik stelde mijnen landvoogd over hen aan en legde hun de schatting van den vroegeren koning op’. En in zijne Annalen (volgens eene waarschijnlijke herstelling van den erg beschadigden tekst): ‘In den aanvang mijner regeering en in mijn eerste regeeringsjaar.... Samaria belegerde en veroverde ik.... In de plaats van hen (van de weggevoerde Israëlieten) zette ik daar neder de bewoners der landen, die ik overwonnen had’.</note>, en hij voerde Israël weg naar de Assyriërs en deed hen wonen in Hala en aan den Habor, bij de rivier van Gozan, in de steden der Meden<note n="3420">Hebr.: ‘en aan den Habor, de rivier van Gozan’. Volgens velen zijn Hala en Gozan (Assyrisch ‘Goezana’) landschappen in noordelijk Mesopotamië; zie XIX 12, waar Gozan naast twee steden van Mesopotamië genoemd wordt. Gevolgelijk is dan de Habor de rivier Chaboras, die bij Circesium in den Euphraat valt. - Volgens eene andere meening waren de genoemde landstreken in het noorden van Assyrië gelegen en is de Habor de Chaboer, een zijtak van den Tigris; hiermede strookt de Joodsche overlevering, welke het ballingsoord der tien stammen plaatst op de grenzen van Assyrië en in het in den tekst vermelde Medië. Zie XVIII noot 12. - Eene vroegere wegvoering is XV 29 vermeld.</note>.</verse>
<verse osisID="2Kgs.17.7"> Want het is geschied<note n="3421">Dit gewichtige feit, de vernietiging van het Tienstammenrijk, geeft den gewijden schrijver aanleiding tot eenige beschouwingen over de oorzaken daarvan. - In den Hebr. tekt vormt v. 7 tot en met v. 17 één langen voorzin, waarvan de nazin in v. 18 door ‘daarom’ wordt ingeleid.</note>, omdat de kinderen van Israël hadden gezondigd tegen den Heer, hunnen God, die hen had uitgeleid uit het land Egypte, uit de hand van Pharao, den koning van Egypte: zij hadden vreemde goden vereerd;</verse>
<verse osisID="2Kgs.17.8"> en zij hadden gewandeld naar de wijze der volken, die de Heer verdelgd had voor het aangezicht der kinderen van Israël en der koningen van Israël; daar deze (volken) eveneens gedaan hadden.</verse>
<verse osisID="2Kgs.17.9"> En de kinderen van Israël hadden met onbehoorlijke dingen den Heer, hunnen God, beleedigd: zich namelijk hoogten gebouwd in al hunne steden, van den wachttoren af tot de versterkte stad toe<note n="3422">d.i. Van het meest afgelegen gehucht tot in de versterkte plaatsen. Van die wachttorens is sprake II Par. XXVI 10; zie noot 7 aldaar.</note>,</verse>
<verse osisID="2Kgs.17.10"> en zich beeldzuilen en bosschen gemaakt op elken hoogen heuvel en onder elken loofrijken boom<note n="3423">Zie III Reg. XIV 23.</note>;</verse>
<verse osisID="2Kgs.17.11"> en daar wierook gebrand op altaren, naar de wijze der volken, die de Heer voor hun aangezicht had weggevoerd, en allerbooste dingen gedaan, den Heer tergend;</verse>
<verse osisID="2Kgs.17.12"> en onreinheden vereerd, waaromtrent de Heer hun geboden had, zulk bedrijf niet te plegen.</verse>
<verse osisID="2Kgs.17.13"> En de Heer had in Israël en Juda door de bediening van al de profeten en zieners betuigd, zeggende: Keert terug van uwe allerbooste wegen en onderhoudt mijne geboden en plechtgebruiken, volgens de gansche wet, die Ik uwen vaderen geboden heb, en zooals Ik u heb geboodschapt door de bediening mijner dienstknechten, de profeten.</verse>
<verse osisID="2Kgs.17.14"> En zij hadden niet geluisterd, maar hunnen nek verhard overeenkomstig den nek hunner vaderen, die den Heer, hunnen God, niet hadden willen gehoorzamen.</verse>
<verse osisID="2Kgs.17.15"> En zij hadden verworpen zijne wetten en het verbond, dat Hij met hunne vaderen gesloten had, en de getuigenissen, die Hij hun betuigd had; en nageloopen de ijdelheden<note n="3424">Dat zijn de afgoden; zie Jer. II noot 5.</note> en ijdel gehandeld; en gevolgd de volken, die rondom hen waren, van wie de Heer hun geboden had, niet te doen gelijk ook zij deden.</verse>
<verse osisID="2Kgs.17.16"> En zij hadden verlaten al de geboden van den Heer, hunnen God, en zich gemaakt gegoten beelden, twee kalveren, en bosschen<note n="3425">Zie III Reg. XIV noot 14.</note>, en zich neergebogen voor al het heer des hemels en den Baäl gediend.</verse>
<verse osisID="2Kgs.17.17"> En zij hadden hunne zonen en hunne dochters gewijd door het vuur, en waarzeggerij en wichelarij gepleegd<note n="3426">Zie XVI noot 4 en Lev. XVIII noot 12 en vgl. Deut. XVIII 10.</note>, en zich overgegeven om te doen wat kwaad was in het oog des Heeren, om Hem te tergen.</verse>
<verse osisID="2Kgs.17.18"> En de Heer was hevig vertoornd op Israël<note n="3427">En, d.w.z. daarom, was de Heer enz. Hier begint in den grondtekst de nazin.</note> en deed hen weg uit zijn aangezicht, en er bleef niets over dan de stam Juda alleen</verse>
<verse osisID="2Kgs.17.19"> Maar ook Juda zelfs heeft niet onderhouden de geboden van den Heer, zijnen God, doch gewandeld in de dwalingen van Israël<note n="3428">De dwalingen van Israël, te weten de afgoderij en de onwettige eeredienst.</note>, welke het had bedreven.</verse>
<verse osisID="2Kgs.17.20"> En de Heer heeft verworpen het gansche zaad van Israël<note n="3429">Dit beteekent hier de tien stammen; want Juda was nog niet door God verworpen.</note> en hen verdrukt en hen in de hand van plunderaars gegeven, totdat Hij hen heeft weggeworpen uit zijn aangezicht;</verse>
<verse osisID="2Kgs.17.21"> reeds van dien tijd af dat Israël<note n="3430">In de plaats van reeds van dien tijd af dat heeft het Hebr. waarschijnlijk: ‘want Israël had zich’ enz. De gewijde schrijver verklaart wat de aanleiding was tot dien in v. 7-18 beschreven afval van Israël.</note> zich had afgescheurd van het huis van David, en zij zich Jeroboam, den zoon van Nabat, koning gemaakt hadden; want Jeroboam had Israël van den Heer afgetrokken en hen eene groote zonde doen bedrijven.</verse> 
<verse osisID="2Kgs.17.22"> En de kinderen van Israël hadden gewandeld in al de zonden van Jeroboam, die deze bedreven had; en zij waren er niet van afgeweken;</verse>
<verse osisID="2Kgs.17.23"> totdat de Heer Israël heeft weggedaan uit zijn aangezicht, zooals Hij gesproken had door de bediening van al zijne dienstknechten, de profeten; en Israël werd uit zijn land weggevoerd naar de Assyriërs, tot op dezen dag.</verse>
<verse osisID="2Kgs.17.24"> De koning der Assyriërs nu deed er komen uit Babylon en uit Cutha en uit Avah en uit Emath en uit Sepharvaïm, en hen wonen in de steden van Samaria in de plaats der kinderen van Israël<note n="3431">Van die volksplantingen in Israël spreekt Sargon in zijne opschriften, zie noot 8. Cutha lag ruim drie uren ten noordoosten van Babylon. Avah was vermoedelijk eveneens in de omstreken van Babylon gelegen; vgl. I Esdr. VIII 15. Emath is eene Syrische stad, zie II Par. VII noot 7. Sepharvaïm wordt door velen vereenzelvigd met de Babylonische stad Sippar, maar waarschijnlijker is het gelijk Emath, waarmede en waarnaast het genoemd wordt (v. 24, 30, 31), eene stad in Syrië, wellicht ‘Sabarim’ Ez. XLVII 16. Volgens I Esdr. IV 2, 10 werd de kolonisatie van Samaria later voortgezet door Asarhaddon (zie t.a.p. noot 2) en nog later door ‘Osnapper’, waarschijnlijk Assurbanipal (zie t.a.p. noot 8).</note>; en zij namen Samaria in bezit en woonden in zijne steden<note n="3432">Samaria is hier de landstreek rondom de voormalige hoofdstad van het Tienstammenrijk of wellicht (zie III Reg. XIII 32 met noot 15) het geheele voormalige rijk.</note>.</verse>
<verse osisID="2Kgs.17.25"> En in het begin toen zij daar woonden, vreesden zij den Heer niet<note n="3433">In plaats van den Heer vereerden zij de afgoden; zie v. 30.</note>; en de Heer zond leeuwen op hen af, die hen ombrachten.</verse>
<verse osisID="2Kgs.17.26"> En het werd den koning der Assyriërs medegedeeld en gezegd: De volken, die gij hebt overgeplaatst en doen wonen in de steden van Samaria, kennen de wetten van den God des lands niet; en de Heer heeft leeuwen op hen afgezonden, en zie, deze brengen hen om, omdat zij den dienst van den God des lands niet kennen.</verse>
<verse osisID="2Kgs.17.27"> Toen gebood de koning der Assyriërs, zeggende: Brengt derwaarts een van de priesters, die gij van daar gevankelijk hebt weggevoerd; en hij ga er heen en wone bij hen en leere hun de wetten van den God des lands.</verse> 
<verse osisID="2Kgs.17.28"> Toen alzoo een van deze priesters, die uit Samaria gevankelijk waren weggevoerd, aangekomen was, vestigde hij zich te Bethel en leerde hun hoe zij den Heer moesten vereeren<note n="3434">Uit het feit, dat deze priester zich te Bethel, evenals Dan een middelpunt van den vroegeren Israëlietischen eeredienst, vestigde, kan men eenigszins opmaken, dat hij een der priesters was, die aan den kalverendienst in het voormalige rijk waren verbonden geweest.</note>.</verse>
<verse osisID="2Kgs.17.29"> En ieder volk vervaardigde zijn eigen god; en zij plaatsten die in de hoogtentempels, welke de Samaritanen gemaakt hadden, ieder volk in zijn eigen steden, waarin zij woonden<note n="3435">Ieder volk, d.i. elk der in v. 24 genoemde volksstammen, maakte zijn eigen god of afgodsbeeld. De Samaritanen zijn de bewoners van het voormalige rijk; zie noot 20; zie voor de hoogtentempels III Reg. XII 31 en XIII 32.</note>.</verse>
<verse osisID="2Kgs.17.30"> Want de mannen van Babylon maakten Sochoth-benoth; de mannen van Cutha echter maakten Nergel; en de mannen van Emath maakten Asima<note n="3436">Sochoth-(Hebr. Soekkooth-)benoth, ongetwijfeld eene Babylonische godheid, is vermoedelijk de in de opschriften dikwerf vermelde Zir-bânit (de moedergodin), de vrouw van Merodach. Nergel of Nirgal, de dood- of krijgsgod, beteekent in het Assyrisch den leeuwengod, die aan den ingang der paleizen onder het beeld van een kolossalen leeuw werd voorgesteld; ook in de opschriften heet hij de god van Cutha. Omtrent Asima, de godheid van Emath, is niets bekend.</note>.</verse>
<verse osisID="2Kgs.17.31"> Voorts de Heveërs maakten Nebahaz en Tharthac. Zij echter, die uit Sepharvaïm waren, verbrandden hunne kinderen in het vuur voor Adramelech en Anamelech, de goden van Sepharvaïm<note n="3437">De Hevëers (niet te verwarren met de Chanaänietische Heveërs, Gen. X 17) zijn de bewoners van ‘Avah’ (v. 24); over hunne godheden Nebazah en Thartac weten wij niets met zekerheid. De goden van Sepharvaïm waren Adramelech en Anamelech. Hunne namen beteekenen: Adar is koning en Ana is koning. Volgens velen zijn beiden Babylonische of Assyrische goden. Maar dat een Babylonische god den naam Adar droeg, is eene door niets bewezen gissing, en dat in Babylonië aan inheemsche goden den titel malik of malkat (koning) gegeven werd, is eveneens twijfelachtig. Bovendien is er, zooals gezegd is (noot 20), alle grond voor de onderstelling dat Sepharvaïm in Syrië moet gezocht worden, gelijk ook de kinderoffers, in Voor-Azië algemeen, in Babel en Assur niet, of althans niet meer in gebruik waren; op de Assyrische opschriften is daarvan nimmer sprake.</note>.</verse>
<verse osisID="2Kgs.17.32"> En niettemin vereerden zij den Heer<note n="3438">Zij, de v. 30 en 31 genoemde volkplanters, vereerden den Heer, dien zij als den waren God of althans als den God des lands van de achtergebleven Israëlieten of van den in v. 27 genoemden priester hadden leeren kennen.</note>. En zij stelden zich uit de laagste standen<note n="3439">Hebr.: ‘uit alle standen’, zie III Reg. XII noot 23.</note> hoogtenpriesters aan en plaatsten hen in de hoogtentempels.</verse> 
<verse osisID="2Kgs.17.33"> En terwijl zij den Heer vereerden, dienden zij tevens hunne eigen goden, naar het gebruik der volken, waaruit zij waren weggevoerd naar Samaria.</verse>
<verse osisID="2Kgs.17.34"> Tot op den huidigen dag volgen zij het oude gebruik<note n="3440">Het oude gebruik, waarvan sprake was in v. 33, te weten hunne heidensche godsdienstpraktijken en gewoonten.</note>; zij vreezen den Heer niet<note n="3441">Niet op de wijze, gelijk de Heer het wilde en het verordend had, zooals hier verder gezegd wordt.</note> en onderhouden niet zijne plechtgebruiken, rechten en wet en voorschrift, hetwelk de Heer geboden heeft aan de kinderen van Jacob, aan wien Hij den bijnaam Israël heeft gegeven.</verse>
<verse osisID="2Kgs.17.35"> En met dezen had de Heer een verbond gesloten en hun geboden, zeggende: Gij zult geen vreemde goden vreezen en hen niet aanbidden noch hen vereeren en hun niet offeren;</verse>
<verse osisID="2Kgs.17.36"> maar den Heer, uwen God, die met groote macht en uitgestrekten arm u uit het land Egypte heeft uitgevoerd, Hem zult gij vreezen en Hem aanbidden en aan Hem offeren.</verse>
<verse osisID="2Kgs.17.37"> Ook de plechtgebruiken en de rechten en de wet en het voorschrift, dat Hij voor u heeft neergeschreven<note n="3442">In het Wetboek van Moses.</note>, zult gij naleven, zoodat gij ze alle dagen doet; en gij zult geen vreemde goden vreezen.</verse>
<verse osisID="2Kgs.17.38"> En het verbond, dat Hij met u gesloten heeft, zult gij niet vergeten noch vreemde goden vereeren;</verse>
<verse osisID="2Kgs.17.39"> maar den Heer, uwen God, zult gij vreezen, en Hij zal u redden uit de hand van al uwe vijanden.</verse>
<verse osisID="2Kgs.17.40"> Doch zij hebben niet geluisterd, maar zij deden naar hun oud gebruik.</verse>
<verse osisID="2Kgs.17.41"> Deze volken dan vreesden den Heer wel, maar dienden toch ook hunne afgoden; want ook hunne kinderen en kleinkinderen, gelijk hunne vaderen gedaan hebben, zoo doen zij tot op den huidigen dag<note n="3443">Daar er van kinderen en kleinkinderen sprake is, waren er minstens twee geslachten na Samaria's val voorbij gegaan, toen dit geschreven werd. Uit de vermenging dier kolonisten met de achtergebleven Israëlieten zijn de zoogenaamde Samaritanen ontstaan, die in het vervolg van tijd den afgodendienst verzaakt hebben en dienaren van den waren God, volgers van Moses' wet zijn geworden.</note>.</verse>
</chapter>
<chapter osisID="2Kgs.18"> 
<title>Hoofdstuk XVIII.</title><p>De koning van Juda, Ezechias, vroom als David, doet de hoogten en alle ergernis weg, schudt het juk der Assyriërs af en verslaat de Philistijnen (v. 1-8). Onder zijne regeering gaat het rijk van Israël ten onder (v. 9-12). Sennacherib trekt tegen Ezechias op, die met eene zware schatting de belegering van Jerusalem afkoopt (v. 13-16). Niettemin komt het Assyrische leger tegen Jerusalem op en vordert hoonend en godslasterend de overgave der stad (v. 17-37).</p>
<verse osisID="2Kgs.18.1"> In het derde jaar van Oseë, den zoon van Ela, den koning van Israël, werd Ezechias koning, de zoon van Achaz, den koning van Juda<note n="3444">Zie voor deze chronologische opgave de inleiding.</note>.</verse>
<verse osisID="2Kgs.18.2"> Vijf en twintig jaar was hij oud, toen hij begon te regeeren; en hij regeerde negen en twintig jaar te Jerusalem; zijne moeder heette Abi, de dochter van Zacharias<note n="3445">Abi of ‘Abia’, I Par. XXIX 1.</note>.</verse>
<verse osisID="2Kgs.18.3"> En hij deed wat goed was in het oog des Heeren, naar al wat zijn vader David gedaan had<note n="3446">Vgl. Eccli. XLIX 5.</note>.</verse>
<verse osisID="2Kgs.18.4"> Hij heeft de hoogten afgeschaft en de beeldzuilen verbrijzeld en de bosschen omgehouwen<note n="3447">Zie III Reg. XIV noot 13.</note> en de koperen slang, die Moses gemaakt had, verbroken; want tot dien tijd toe brandden de kinderen van Israël te harer eer wierook; en men noemde haren naam Nohestan<note n="3448">Over de koperen slang wordt gesproken Num. XXI 4-9. Wanneer de afgodische vereering daarvan is begonnen, wordt nergens gezegd. Men, te weten het volk, noemde haar Nohestan, Hebr.: ‘Nechoestan’, wat kopergod en slanggod kan beteekenen, daar de woorden voor ‘koper’ en ‘slang’ in het Hebr. veel overeenkomst hebben.</note>.</verse>
<verse osisID="2Kgs.18.5"> Op den Heer, den God van Israël, stelde hij zijne hoop; zoodat na hem zijns gelijke niet is geweest onder al de koningen van Juda, maar ook niet onder hen, die vóór hem waren<note n="3449">Zie XXIII 25 dezelfde lofspraak aan Josias gegeven om zijne getrouwheid aan de Wet, hier echter aan Ezechias om zijn vertrouwen op God.</note>.</verse>
<verse osisID="2Kgs.18.6"> En hij was aan den Heer verknocht en week niet af van zijn voetspoor en onderhield zijne geboden, die de Heer aan Moses had voorgeschreven.</verse>
<verse osisID="2Kgs.18.7"> Daarom was ook de Heer met hem, en in al wat hij ondernam handelde hij wijselijk<note n="3450">Het Hebr. kan ook beteekenen: in al zijne ondernemingen was hij voorspoedig.</note>. Ook kwam hij in opstand tegen den koning der Assyriërs en diende hem niet<note n="3451">Hij weigerde namelijk de schatting te betalen, die sinds Achaz (XVI 7 volg.) aan Juda was opgelegd.</note>.</verse>
<verse osisID="2Kgs.18.8"> Hij heeft de Philistijnen verslagen tot Gaza en geheel hun grondgebied, van den wachttoren tot de versterkte stad<note n="3452">Tot Gaza, de zuidelijkste der vijf koningssteden, en derhalve geheel hun grondgebied. Zie verder XVII noot 11. Hiermede wreekte Ezechias den inval der Philistijnen in Juda onder Achaz; zie II Par. XXVIII 18.</note>.</verse>
<verse osisID="2Kgs.18.9"> In het vierde jaar van koning Ezechias, dit was het zevende jaar van Oseë, den zoon van Ela, den koning van Israël, trok Salmanasar, de koning der Assyriërs, naar Samaria op en belegerde het</verse>
<verse osisID="2Kgs.18.10"> en nam het in<note n="3453">Hebr.: ‘en zij namen het in’. Dit deden de Assyriërs onder Sargon, den opvolger van Salmanasar. Zie XVII noot 8.</note>. Want na drie jaar<note n="3454">D.w.z. in het derde jaar der belegering. Zie verder XVII 6 met noot 9.</note>, in het zesde jaar van Ezechias, dat is het negende jaar van Oseë, den koning van Israël, werd Samaria ingenomen.</verse>
<verse osisID="2Kgs.18.11"> En de koning der Assyriërs voerde Israël weg naar de Assyriërs en deed hen wonen te Hala en aan den Habor, de rivieren van Gozan, in de steden der Meden<note n="3455">Evenals XVII 6 de Septuagint heeft hier de Vulgaat het meervoud: de rivieren van Gozan; daarom vermoeden sommigen dat ook Hala (Hebr.: ‘Halach’) de naam eener rivier is in de Assyrische provincie Goezanoe. Op beide plaatsen, hier en XVII 6, heeft de Septuagint de bergen der Meden.</note>;</verse>
<verse osisID="2Kgs.18.12"> omdat zij naar de stem van den Heer, hunnen God, niet geluisterd, maar zijn verbond overtreden hadden; naar al wat Moses, de dienstknecht des Heeren, had geboden, hadden zij niet geluisterd noch gehandeld.</verse>
<verse osisID="2Kgs.18.13"> In het veertiende jaar van koning Ezechias trok Sennacherib, de koning der Assyriërs, op<note n="3456">Sennacherib, de opvolger van Sargon, besteeg den troon van Assyrië in den loop van 705 en regeerde tot 681. Wij bezitten van dezen beroemden veroveraar talrijke opschriften, die ons in kennis stellen van zijne krijgsdaden en stichtingen. Zeer opmerkelijk en omstandig is het Assyrische bericht over den krijgstocht, waarvan in den tekst sprake is. Naar men kan berekenen, heeft deze niet vóór 701 plaats gehad. Dit jaar was echter niet het veertiende van koning Ezechias. Die opgave is door de afschrijvers of veranderd of uit XX 1 hier ingelascht. Zie de aanteekening aldaar en de inleiding. - De inval van Sennacherib in Juda was slechts een onderdeel van dien krijgstocht. Bij het begin van Sennacherib's regeering kwamen nl. de door Sargon onderworpen volken van Chanaän en Philisthea, waaronder ook Juda was begrepen, in opstand. Tot dit doel sloten de koningen van Sidon, Ascalon en Juda onder elkander en met Egypte-Ethiopië een verbond. Sennacherib, hiervan bijtijds onderricht, verrastte zijne vijanden, voordat zij hunne strijdkrachten hadden kunnen vereenigen. Achtereenvolgens werden Sidon en Ascalon tenondergebracht. Daarna was de beurt aan Juda. Hoewel op de opschriften de voorstelling van Juda's tuchtiging van Assyrisch standpunt is gegeven, stemt zij toch in hoofdzaak met 14-16 overeen. Wat van v. 17 tot XIX 37 volgt, is op de opschriften niet vermeld, voorzeker omdat de uitkomst niet tot eer van Assyrië strekte. Intusschen blijve niet onopgemerkt, dat daar met geen enkel woord sprake is van eene inneming van Jerusalem. - Wij lezen XVIII 13, 17 tot XIX 37 met geringe afwijkingen ook Is. XXXVI volg. en den korten inhoud daarvan met eenige toevoegingen van minder belang II Par. XXXII.</note> naar</verse> 
<verse osisID="2Kgs.18.1">al de versterkte steden van Juda en nam ze in<note n="3457">Naar de opschriften melden, nam Sennacherib zes en veertig versterkte steden van Juda in, benevens tallooze burchten en kleine plaatsen, en voerde meer dan 200,000 menschen met een ontzaglijken buit mede. - Zonder Jerusalem aan te tasten, was hij tot in het zuiden van Juda voortgetrokken om er het Egyptische leger af te wachten; aldaar belegerde hij het sterke Lachis (v. 14), in het zuidwesten van de vlakte van Juda gelegen, op den weg naar Egypte; zie Jos. X noot 4.</note>.</verse>
<verse osisID="2Kgs.18.14"> Toen zond Ezechias, de koning van Juda, gezanten naar den koning der Assyriërs te Lachis<note n="3458">De belegering dezer stad is op de Assyrische gedenkteekenen in half verheven beeldwerk voorgesteld.</note>, zeggende: Ik heb misdaan<note n="3459">Ik heb misdaan, d.w.z. eene staatkundige fout begaan, door de mij opgelegde schatting te weigeren. Ezechias gaf in het eerst toe aan vrees voor de overmacht der Assyriërs. Weldra (v. 17 volg.) echter kreeg zijn vertrouwen op God de overhand en wees hij de voorstellen der Assyriërs af. De omkeer des konings en der inwoners van Jerusalem was waarschijnlijk te danken aan Isaias' prediking; zie Is. XXII noot 1 en XXXIII noot 1.</note>; trek weg van mij; en al wat gij mij oplegt, zal ik dragen. De koning der Assyriërs legde dan aan Ezechias, den koning van Juda, op driehonderd talenten zilver en dertig talenten goud<note n="3460">Het opschrift van Sennacherib geeft als schatting aan eveneens dertig talenten goud, maar niet driehonderd, doch achthonderd talenten zilver. Het verschil ligt in de mindere waarde der Assyrische zilveren talenten.</note>.</verse>
<verse osisID="2Kgs.18.15"> En Ezechias gaf al het zilver, dat in het huis des Heeren en in de schatkamers des konings gevonden werd.</verse>
<verse osisID="2Kgs.18.16"> Te dien tijde heeft Ezechias de deuren van den tempel des Heeren gebroken en de goudplaten afgesneden, waarmede hij zelf ze had laten overtrekken, en heeft ze gegeven aan den koning der Assyriërs<note n="3461">Het Hebr. kan beteekenen dat Ezechias de goudplaten van de deuren des tempels en van de pijlers deed afsnijden. - Het vervolg van het verhaal geeft te kennen dat de Assyrische koning, ondanks de betaalde schatting, de overgeving van Jerusalem bleef eischen. Want het Egyptisch-Ethiopische leger (zie XIX 9) was in aantocht en Sennacherib had de sterke vesting Jerusalem noodig tot dekking van zijne legermacht. Daarom poogde hij door het vertoon van diens krijgstroep (v. 17) Ezechias tot de overgeving der vesting te bewegen. Eene belegering zou hem te veel tijd en moeite (zie XXV 1, 2) gekost hebben.</note>.</verse>
<verse osisID="2Kgs.18.17"> Maar de koning der Assyriërs zond uit Lachis den Tharthan en den Rabsaris en den Rabsaces met een sterke legermacht naar Jerusalem tot koning Ezechias<note n="3462">Tharthan, Rabsaris en Rabsaces zijn geen eigennamen, maar namen van waardigheden. Tharthan is Is. XX noot 1 verklaard met ‘opperbevelhebber’; als de eerste genoemde was hij waarschijnlijk het hoofd van het gezantschap. Rabsaris beteekent voor de Hebreërs ‘overste der ontmanden’, maar het zinverband alhier geeft te kennen dat bij de Assyriërs een hoog legeroverste hiermede werd aangeduid. Rabsaces of ‘Rabsjakee’ is in het Hebr. ‘opperschenker’, in het Assyrisch waarschijnlijk ‘opperhoofdman’; deze laatste was de woordvoerder van het gezantschap en wordt Is. XXXVI 2 volg. alléén vermeld.</note>; en toen dezen opgegaan waren, kwamen zij te Jerusalem en vatten post bij de waterleiding van den Bovenvijver, die op den weg naar het Vollersveld is<note n="3463">Zie Is. VII noot 4. Zeker lag het hier aangewezen punt in de onmiddellijke nabijheid der stadsmuren; zie v. 26.</note>.</verse>
<verse osisID="2Kgs.18.18"> En zij riepen om den koning; de hofmeester Eliacim, de zoon van Helcias, en de schrijver Sobna en de kanselier Joahe, de zoon van Asaph, gingen dan tot hen uit<note n="3464">Eliacim en Sobna zijn wellicht dezelfden als die Is. XXII 15-25 vermeld worden. Zie voor hofmeester III Reg. IV noot 8, voor schrijver en kanselier de noten op II Reg. VIII 16, 17.</note>.</verse>
<verse osisID="2Kgs.18.19"> En de Rabsaces zeide tot hen: Meldt aan Ezechias: Dit zegt de groote koning, de koning der Assyriërs: Wat is dat voor een vertrouwen, waarop gij steunt<note n="3465">Den titel de groote koning enz. geven de Assyrische koningen zich ook op de opschriften. De vraag wat is dit enz. geeft te kennen dat de gezindheid van Ezechias en zijn volk sinds het gebeurde in v. 14-16 geheel veranderd was. Fierheid en vertrouwen op God hadden plaats gemaakt voor de laffe vrees; zie noot 15.</note>?</verse>
<verse osisID="2Kgs.18.20"> Wellicht hebt gij een plan beraamd om u ten krijg uit te rusten<note n="3466">Naar het Hebr. is de zin waarschijnlijk: Denkt gij dat louter woorden de plaats kunnen innemen van beleid en kracht tot den oorlog?</note>. Op wien vertrouwt gij, dat gij opstand durft maken?</verse> 
<verse osisID="2Kgs.18.21"> Vertrouwt gij op den gebroken rietstok Egypte, die, als iemand daarop steunt, breekt en in zijne hand dringt en haar doorboort? Zoo is Pharao, de koning van Egypte, voor al wie op hem vertrouwen<note n="3467">Uit Is. XXIX, XXX en XXXI blijkt, dat er in Jerusalem eene partij was, die, met voorbijgaan van Jehova, vertrouwen stelde op Egypte en in het geheim een verbond met Pharao gesloten had. Zie voor de vergelijking rietstok Ez. XXIX 6, 7 met noot 5.</note>.</verse>
<verse osisID="2Kgs.18.22"> Bijaldien gijlieden tot mij zegt<note n="3468">In het meervoud gijlieden; van hier af betreft het gesprokene niet meer rechtstreeks Ezechias, maar zijne staatsdienaren (v. 18) of wel het volk in het algemeen.</note>: Op den Heer, onzen God, hebben wij vertrouwen - is Hij het niet, wiens hoogten en altaren Ezechias heeft weggedaan, terwijl hij Juda en Jerusalem gebood: Vóór dit altaar, te Jerusalem, zult gij aanbidden<note n="3469">Zie v. 4. Zij stellen de hervormingsmaatregelen van Ezechias voor als eene oneer aan Juda's God aangedaan. Waarschijnlijk hadden zij daarvan in dien zin gehoord van ontevreden Judeërs of wisten zij althans dat die hervorming aan sommige Judeërs niet welgevallig was.</note>?</verse>
<verse osisID="2Kgs.18.23"> Nu dan, begeeft u tot mijnen heer, den koning der Assyriërs, en ik zal u twee duizend paarden geven, en ziet of gij in staat zijt daarvoor berijders te leveren<note n="3470">Het Hebr. kan men met de Septuag. vertalen: ‘En nu, ga eene weddingschap aan met mijnen heer’ enz. Eene uitdaging om de Judeërs te doen gevoelen, dat hunne krijgsmacht volstrekt niet in staat was om te strijden met de Assyriërs. Paarden hadden zij niet; zelfs konden zij niet een genoegzaam aantal berijders of ruiters leveren, indien zij twee duizend paarden ten geschenke kregen.</note>.</verse>
<verse osisID="2Kgs.18.24"> En hoe kunt gij weerstand bieden aan een enkelen stadhouder uit de minste dienaren van mijnen heer? Of stelt gij vertrouwen op Egypte ter zake van strijdwagens en ruiterij?</verse>
<verse osisID="2Kgs.18.25"> Ben ik dan buiten den wil des Heeren om opgetrokken naar deze plaats om die te verwoesten? De Heer heeft tot mij gezegd: Trek op naar dat land en verwoest het<note n="3471">Om indruk te maken op de hem aanhoorende Judeërs (v. 26, 27) schrijft de onbeschaamde rabsaces aan zijn volk eene zending toe van Juda's God om hun land te verwoesten.</note>!</verse>
<verse osisID="2Kgs.18.26"> Maar Eliacim, de zoon van Helcias, en Sobna en Joahe zeiden tot den Rabsaces: Wij verzoeken u Syrisch te spreken met ons, uwe dienaren; want wij verstaan deze taal, en spreek met ons geen Judeesch, ten aanhooren van net volk, dat op den muur is<note n="3472">Om den slechten indruk, dien de uitdagende woorden van den rabsaces op het volk konden maken, verzochten zij hem Syrisch of Arameesch te spreken. Dit was de taal van het handelsverkeer tusschen onderscheiden volken van Vóór-Azië, die ook door de ontwikkelde klasse in Juda, niet door het volk, gesproken werd. Het Assyrisch, de moedertaal van den rabsaces, verstonden zij waarschijnlijk niet.</note>.</verse>
<verse osisID="2Kgs.18.27"> En de Rabsaces antwoordde hun, zeggende: Is het dan tot uwen heer en tot u, dat mijn heer mij gezonden heeft om deze woorden te spreken, en niet veeleer tot de mannen, die op den muur zitten om met u hunne uitwerpselen te eten en hun water te drinken<note n="3473">Met overdrijving gezegd om den honger en dorst (zie II Par. XXXII 11), die hen bij de belegering wachtte, in al zijne afgrijselijkheid voor te stellen.</note>.</verse>
<verse osisID="2Kgs.18.28"> Daar stond dan de Rabsaces en riep met luider stem in het Judeesch en zeide: Hoort de woorden van den grooten koning, den koning der Assyriërs!</verse>
<verse osisID="2Kgs.18.29"> Dit zegt de koning: Laat Ezechias u niet misleiden; want hij is niet bij machte u uit mijne hand te redden.</verse>
<verse osisID="2Kgs.18.30"> Ook doe hij u niet vertrouwen op den Heer, zeggende: De Heer zal ons redden en verlossen, en deze stad zal niet overgegeven worden in de hand van den koning der Assyriërs.</verse>
<verse osisID="2Kgs.18.31"> Luistert niet naar Ezechias. Want dit zegt de koning der Assyriërs: Doet ten opzichte van mij wat u voordeelig is<note n="3474">Beter vertaalt de Vulg. Is. XXXVI 16: ‘Maakt met mij vriendschap’ of vrede, door nl. u aan mij te onderwerpen.</note> en gaat uit tot mij; en ieder zal eten van zijnen wijnstok en van zijnen vijgeboom; en gij zult het water uit uwe putten drinken,</verse>
<verse osisID="2Kgs.18.32"> totdat ik kom en u overbreng naar een land, dat aan uw land gelijk is, naar een land vruchtbaar en wijn voortbrengend, een land van brood en wijngaarden, een land van olijven en olie en honig<note n="3475">Vgl. Deut. VIII 8 en XXXIII 28.</note>; en gij zult in leven blijven en niet sterven. Luistert toch niet naar Ezechias, die u misleidt, zeggende: De Heer zal ons redden.</verse>
<verse osisID="2Kgs.18.33"> Hebben dan de goden der volken<note n="3476">Bedoeld zijn de door de Assyriërs overwonnen volken.</note> hun land gered uit de hand van den koning der Assyriërs?</verse>
<verse osisID="2Kgs.18.34"> Waar is de god van Emath en Arphad? Waar is de god van Sepharvaïm, Ana en Ava? Hebben zij Samaria gered uit mijne hand<note n="3477">Waar is enz.; immers naar XIX 18 hadden de Assyriërs de godenbeelden der overwonnen volken in het vuur geworpen. - Zie voor Emath en Sepharvaïm XVII noot 20, waaruit blijkt dat niet Sennacherib zelf, maar zijn voorganger Sargon deze krijgsdaden verricht had. Ook Arphad, de naam van een staat en eene stad in Syrië (zie Is. X noot 8), was volgens de opschriften door Sargon getuchtigd. Ana en Ava zijn Is. XXXVI 19 niet vermeld. Vermoedelijk was Ana eene Babylonische stad op den rechteroever en deels op een eiland van den Euphraat, het tegenwoordige Anat of ʽAnah. Ava wordt door sommigen vereenzelvigd met Avah van XVII 24, zie noot 20 aldaar. - Hebben zij, te weten de goden van Samaria, dit rijk en deze hoofdstad van Israël, gered enz.?</note>?</verse>
<verse osisID="2Kgs.18.35"> Wie zijn er onder al de goden der landen, die hun land gered hebben uit mijne hand, dat de Heer Jerusalem zou kunnen redden uit mijne hand<note n="3478">De rabsaces hoont den Heer, Jahve, den éénen waren God, dien hij voor niet machtiger houdt dan de goden der overige volken. Dien hoon zal God op hem wreken; zie XIX 35.</note>?</verse>
<verse osisID="2Kgs.18.36"> Het volk zweeg dan stil en antwoordde hem niets; want zij hadden van den koning in last ontvangen, hem niet te antwoorden.</verse>
<verse osisID="2Kgs.18.37"> En de hofmeester Eliacim, de zoon van Helcias, en de schrijver Sobna en de kanselier Joahe, de zoon van Asaph, kwamen bij Ezechias, met gescheurde kleederen<note n="3479">Deels om de godslasteringen, die zij gehoord hadden, en deels om de droevige tijding, die zij den koning moesten brengen.</note>, en boodschapten hem de woorden van den Rabsaces.</verse>
</chapter>
<chapter osisID="2Kgs.19"> 
<title>Hoofdstuk XIX.</title><p>De profeet Isaias geeft aan de gezanten van den koning een bemoedigend antwoord (v. 1-7). Sennacherib, door de komst van het Egyptische leger gepraamd, eischt, onder godslasteringen, de overgave der stad (v. 8-13). Gebed van Ezechias in den tempel (v. 14-19). Isaias antwoordt namens God dat Assyrië vernederd, Jerusalem gered zal worden (v. 20-34). De engel des Heeren verslaat het leger van Sennacherib, die naar Ninive terugkeert, alwaar hij vermoord wordt (v. 35-37).</p>
<verse osisID="2Kgs.19.1"> En toen Ezechias dit hoorde, scheurde hij zijne kleederen en dekte zich met boetgewaad en trad het huis des Heeren binnen<note n="3480">Om zich boetvaardig voor God te vernederen en zijne hulp af te smeeken.</note>.</verse>
<verse osisID="2Kgs.19.2"> En hij zond den hofmeester Eliacim en den schrijver Sobna en de oudsten der priesters, in boetgewaad gehuld, naar den profeet Isaias, den zoon van Amos<note n="3481">De oudsten der priesters zijn waarschijnlijk de hoofden der priesterklassen; zie Jer. XIX 1. De keuze der gezanten toont in wat hooge achting de profeet Isaias stond. De geloovige koning zocht raad en hulp bij dezen door God aangewezen raadsman.</note>.</verse>
<verse osisID="2Kgs.19.3"> En zij zeiden: Dit zegt Ezechias: Een dag van verdrukking en van tuchtiging en van beschimping is deze dag; kinderen zijn gekomen tot aan de geboorte, en die baren moet heeft geen kracht<note n="3482">Een beeld van den uitersten nood. Want in zulk een geval is er levensgevaar voor moeder en kind; vgl. Os. XIII 13.</note>.</verse>
<verse osisID="2Kgs.19.4"> Wellicht zal de Heer, uw God, al de woorden hooren van den Rabsaces, dien zijn heer, de koning der Assyriërs, heeft gezonden om den levenden God te lasteren en te hoonen met de woorden<note n="3483">In de plaats van en te hoonen enz. heeft het Hebr.. ‘en zal de Heer, uw God, (hem) straffen voor de woorden’ enz.</note>, welke de Heer, uw God, gehoord heeft; en doe een gebed voor de overblijfselen, die nog worden aangetroffen<note n="3484">Voor de overblijfselen: volgens de opschriften had Sennacherib een groot aantal Judeërs heengevoerd; daarbij komt het aanzienlijk aantal in dien krijgstocht gesneuvelden.</note>.</verse>
<verse osisID="2Kgs.19.5"> De dienaren van koning Ezechias kwamen dan bij Isaias.</verse>
<verse osisID="2Kgs.19.6"> En Isaias zeide tot hen: Dit zult gij zeggen tot uwen heer: Dit zegt de Heer: Vrees toch niet ten aanzien der woorden, die gij gehoord hebt, waarmede de dienstknechten van den koning der Assyriërs Mij gelasterd hebben.</verse>
<verse osisID="2Kgs.19.7"> Zie, Ik zal een geest in hem geven, en hij zal eene tijding vernemen en terugkeeren naar zijn land, en Ik zal hem in zijn land doen vallen door het zwaard<note n="3485">Een geest in hem geven beteekent waarschijnlijk zijnen wil onweerstaanbaar neigen, zoodat hij bij het vernemen eener tijding, de tijding namelijk der in v. 35 vermelde gebeurtenis, naar zijn land terugkeert.</note>.</verse>
<verse osisID="2Kgs.19.8"> De Rabsaces nu was teruggekeerd en vond den koning der Assyriërs bezig met het belegeren van Lobna; want hij had gehoord dat hij van Lachis was opgebroken<note n="3486">Zie voor Lobna VIII noot 23. Vermoedelijk lag het noordwestelijk van Lachis en was dus Sennacherib voor het aanrukkende Ethiopisch-Egyptische leger (v. 9) reeds teruggetrokken.</note>.</verse>
<verse osisID="2Kgs.19.9"> En toen hij aangaande Tharaca, den koning van Ethiopië<note n="3487">De naam Tharaca wordt gevonden op de Egyptische gedenkteekenen en op de opschriften van Assurbanipal, die na Sennacherib's zoon Asarhaddon over Assyrië heerschte (668-626). In de opschriften van Sennacherib wordt zijn naam niet genoemd; uit deze kan men alleen opmaken dat een Ethiopisch koning de volken van Chanaän en Philisthea bij hunnen opstand tegen Assyrië steunde en met hen tot dat doel een verbond gesloten had. Tharaca was toen nog koning van Ethiopië; eerst later werd hij, blijkens de oude gedenkteekenen, als koning van Egypte erkend.</note>, hoorde zeggen: Zie, hij is tegen u ten strijde uitgetrokken, en toen hij hem zou gaan bestrijden, zond hij gezanten naar Ezechias, zeggende:</verse>
<verse osisID="2Kgs.19.10"> Dit zult gij zeggen aan Ezechias, den koning van Juda<note n="3488">Ditmaal deed Sennacherib aan Ezechias een brief (v. 14) overhandigen, waarin hij ongeveer letterlijk de redeneering van zijn rabsaces herhaalde (XVIII 32-35).</note>: Laat uw God, op wien gij vertrouwt, u niet misleiden; en zeg niet: Geenszins zal Jerusalem worden overgegeven in de handen van den koning der Assyriërs.</verse>
<verse osisID="2Kgs.19.11"> Want gij hebt zelf gehoord wat de koningen der Assyriërs aan al de landen gedaan, hoe zij ze verwoest hebben; zoudt gij alleen dan gered kunnen worden?</verse>
<verse osisID="2Kgs.19.12"> Hebben de goden der volken een dergenen gered, die mijne vaderen verdelgd hebben, te weten die van Gozan en Haran en Reseph en de kinderen van Eden, die in Thelassar waren<note n="3489">Zie voor Gozan XVII noot 9, voor Haran Gen. XI noot 13; Reseph, eene stad, eveneens in Mesopotamië, wordt meermalen op de Assyrische opschriften vermeld. Eden is vermoedelijk het ‘Bit-ʽAdini’ der opschriften, eene landstreek aan den Euphraat (vgl. Ez. XXVII noot 25 en Am. I noot 10), waarin het overigens onbekende Thelassar (‘heuvel van Assur’) zal gelegen hebben. Zie voor het volg. vers XVIII 34.</note>?</verse> 
<verse osisID="2Kgs.19.13"> Waar is de koning van Emath en de koning van Arphad en de koning van de stad Sepharvaïm, van Ana en Ava?</verse>
<verse osisID="2Kgs.19.14"> Nadat dan Ezechias den brief uit de hand der gezanten aangenomen en dien gelezen had, ging hij op naar het huis des Heeren en spreidde dien uit voor den Heer<note n="3490">Om die godslasterlijke taal aan den Heer bloot te leggen en Hem te smeeken tegen die godslastering zijne eer te handhaven.</note></verse>
<verse osisID="2Kgs.19.15"> en bad voor zijn aangezicht, zeggende: Heer, God van Israël, die zetelt op de cherubijnen<note n="3491">Als de God des verbonds; vgl. Exod. XXV 22; I Reg. IV 4; II Reg. VI 2.</note>, Gij zijt de eenige God van al de koningen der aarde; Gij hebt den hemel en de aarde gemaakt<note n="3492">De God van Israël is de eenige God, de Koning der koningen, de Schepper van den hemel en de aarde, niet een landgod, gelijk de Assyriërs zich dien voorstelden.</note>.</verse>
<verse osisID="2Kgs.19.16"> Neig uw oor en luister; open, Heer, uwe oogen en zie; hoor al de woorden van Sennacherib, die heeft gezonden om voor ons den levenden God te hoonen.</verse>
<verse osisID="2Kgs.19.17"> In waarheid, Heer, verwoest hebben de koningen der Assyriërs volken en aller landen.</verse>
<verse osisID="2Kgs.19.18"> En de goden daarvan hebben zij in het vuur geworpen; want het waren geen goden, maar werken van menschenhanden, uit hout en steen, en zij hebben ze vernield.</verse>
<verse osisID="2Kgs.19.19"> Nu dan, Heer, onze God, red ons uit zijne hand, opdat al de koninkrijken der aarde weten dat Gij de Heer, de eenige God zijt.</verse>
<verse osisID="2Kgs.19.20"> En Isaias, de zoon van Amos, zond tot Ezechias, zeggende: Dit zegt de Heer, de God van Israël: Wat gij Mij gevraagd hebt aangaande Sennacherib, den koning der Assyriërs, heb Ik gehoord.</verse>
<verse osisID="2Kgs.19.21"> Dit is het woord, dat de Heer aangaande hem gesproken heeft: U veracht, u bespot de jonkvrouw, de dochter Sion: achter uwen rug schudt het hoofd de dochter Jerusalem<note n="3493">Jerusalem en Sion (volgens eene, vooral bij de profeten, gewone beeldspraak als een persoon voorgesteld) bespot, het hoofd schuddend, de aftrekkende (achter uwen rug) Assyriërs. De profeet ziet dus de toekomst als reeds tegenwoordig.</note>!</verse>
<verse osisID="2Kgs.19.22"> Wien hebt gij gehoond en wien gelasterd? tegen wien uwe stem verheven en de oogen trots opgeslagen? tegen den Heilige van Israël<note n="3494">De Heilige van Israël is in de profetie van Isaias de gewone benaming van God, die, onaantastbaar voor al wat onrein is, de zonde hatend en wrekend, Israël als zijn bondsvolk beschermt en door Israël gediend wordt.</note>.</verse>
<verse osisID="2Kgs.19.23"> Door middel uwer dienaren hebt gij den Heer gehoond en gezegd: Met de menigte mijner wagens heb ik bestegen de hoogten der bergen, tot op den top van den Libanon, en geveld zijne hooge ceders en zijne uitgelezen dennen. En ik ben doorgedrongen tot aan zijne uiteinden, en het woud van zijnen Karmel</verse>
<verse osisID="2Kgs.19.24"> heb ik geveld<note n="3495">In overdrachtelijke taal laat Isaias den koning Sennacherib zijne groote krijgsdaden snoevend vermelden. Den krijgstocht naar Juda stelt hij voor als het bestijgen van de toppen der bergen; de inneming der vele steden en burchten als het doordringen tot den hoogsten top van den Libanon; den behaalden buit als het vellen zijner ceders en (Hebr.) ‘cypressen’. Voor het woud van zijnen Karmel kan men het Hebr. ook vertalen: ‘het woud zijner gaarde’; zie Is. X noot 16. Zie voor de eerste woorden van dit vers de volg. noot.</note>. En ik heb vreemde wateren gedronken en met mijne voetzolen alle ingesloten wateren doen opdrogen<note n="3496">Beter vertaalt de Vulg. Is. XXXVII 25 de eerste woorden van het vers: ‘Ik heb gegraven en (vreemde) wateren gedronken’ En verder naar het Hebr.: ‘en ik doe met mijne voetzolen al de stroomen van Egypte opdrogen’ (vgl. Is. XIX 6). De zin is: Sennacherib's leger weet al de moeilijkheden bij den doortocht van dorre woestijnen te overwinnen, om voort te trekken naar het land van den Nijl, zonder zich door de rivieren en kanalen van dit land te laten ophouden. - Het antwoord des Heeren op die snoevende taal volgt; Hij zegt: wat gij gedaan hebt is mijn werk, niet het uwe.</note>.</verse>
<verse osisID="2Kgs.19.25"> Hebt gij niet gehoord wat Ik van den beginne gedaan heb? Van de oude dagen af heb Ik dit bereid en nu doen komen; en de versterkte steden der kampende heuvels worden tot puin<note n="3497">Het Hebr. vertaalt men: ‘Hebt gij niet gehoord dat Ik het van overlang gedaan, het van oude dagen af bereid heb en nu heb doen komen, opdat versterkte steden tot stapels puin zouden verwoest worden’. M.a.w. weet gij niet. Sennacherib, dat gij volgens mijn eeuwig raadsbesluit zijt gesteld tot eene tuchtroede der volken, dat derhalve de verwoestingen door u aangericht de uitvoering mijner wraakgerichten zijn. Door de kampende heuvels verstaat de H. Hiëronymus de elkander bestrijdende vorsten.</note>.</verse> 
<verse osisID="2Kgs.19.26"> En die daarin wonen, zwak van hand, sidderden en werden te schande; zij werden als het kruid des velds en het groenende gras op de daken, dat verdort eer het tot rijpheid komt<note n="3498">M.a.w. de inwoners dier ‘versterkte steden’ staan voor Assur's macht en tuchtroede machteloos en verslagen; zij komen om, ondanks hunne kracht, als het kruid des velds enz., dat door de brandende zon van Palestina verschroeit en verdort. Sennacherib was aldus de tuchtroede van den vertoornden God. Maar hij maakte misbruik van zijne macht en keerde die tegen God zelven. Daarom zal ook hij op zijne beurt door God gestraft worden (v. 27 en 28).</note>.</verse>
<verse osisID="2Kgs.19.27"> Uw wonen en uw uitgaan en uw ingaan en uwen weg ken Ik te voren, ook uw woeden tegen Mij<note n="3499">Uw wonen, Hebr.: ‘uw nederzitten’, enz., d.i. al uw doen en laten, geheel de reeks uwer handelingen; zie Deut. XXXI noot 2. Uw woeden tegen Mij, door Mij op dezelfde wijze als de goden der heidenen te dreigen.</note>.</verse>
<verse osisID="2Kgs.19.28"> Gij werdt waanzinnig tegen Mij, en uw hoogmoed is opgestegen tot in mijne ooren; derhalve zal ik eenen ring leggen in uwe neusvleugels en eenen toom aan uwe lippen, en Ik zal u terugvoeren langs den weg, dien gij gekomen zijt<note n="3500">Op de Assyrische opschriften ziet men krijgsgevangenen afgebeeld met een ring of haak door den neus of de lippen, waaraan de toom is vastgemaakt (zie II Par. XXXIII noot 6). De zin is: de oppermachtige God zal den trotschen Sennacherib dwingen terug te keeren naar zijn land.</note>.</verse>
<verse osisID="2Kgs.19.29"> U echter, Ezechias, zal dit het teeken zijn: Eet dit jaar wat gij vinden zult; en in het tweede jaar wat vanzelf opkomt; voorts in het derde jaar zult gijlieden zaaien en oogsten, wijngaarden planten en de vrucht daarvan eten<note n="3501">Het teeken der bevrijding van de Assyriërs zal hierin bestaan: Eet dit jaar (Hebr.) ‘het uitgevallene’, d.i. wat vanzelf opschiet uit het zaad, dat bij het oogsten in het vorige jaar is uitgevallen. Toen hadden zij in den herfst niet kunnen zaaien om den inval der Assyriërs. Om dezelfde reden kunnen zij ook dit jaar niet meer zaaien, zoodat zij in het tweede of naastvolgende jaar zullen eten wat ook dan nog vanzelf opschiet. Maar dan zullen zij in den herfst kunnen zaaien en verder geregeld kunnen oogsten, omdat de Assyriërs dan afgetrokken zijn.</note>.</verse>
<verse osisID="2Kgs.19.30"> En al wat overblijft van het huis Juda zal wortel schieten naar beneden en vrucht dragen naar boven.</verse>
<verse osisID="2Kgs.19.31"> Want van Jerusalem zullen overblijfselen uitgaan en van den berg Sion wat ontkomen is. De ijver van den Heer der heerscharen zal dit doen<note n="3502">Aan de overblijfselen uit den krijg met zijne gevolgen voorspelt de profeet, gelijk elders in zijne profetie (Is. XXIX 19; XXX 23; XXXII 1; XXXIII 16), vruchtbaarheid en voorspoed. De ijver van God voor zijn volk en voor zijne eer is het onderpand voor de vervulling dezer belofte.</note>.</verse>
<verse osisID="2Kgs.19.32"> Daarom, dit zegt de Heer aangaande den koning der Assyriërs: Hij zal niet komen binnen deze stad en er geen pijl op afschieten, en geen schild zal haar bezetten en geen verschansing haar omgeven.</verse>
<verse osisID="2Kgs.19.33"> Langs den weg, dien hij gekomen is, zal hij terugkeeren; en deze stad zal hij niet binnentreden, zegt de Heer.</verse>
<verse osisID="2Kgs.19.34"> En Ik zal deze stad beschermen en haar redden om mijnentwil en om wille van David, mijnen dienstknecht<note n="3503">God zal Jerusalem beschermen om wille van zijne eigene eer en om de belofte aan David toegezegd (de belofte van het eeuwige koningschap in en door den Messias) in vervulling te doen gaan (vgl. III Reg. XI 11-13, 32-39; XV 4, 5; IV Reg. VIII 19 en Is. IX 7; XI 1, 10; XVI 5 enz.).</note>.</verse>
<verse osisID="2Kgs.19.35"> Het is dan geschied in dien nacht, dat de engel des Heeren kwam, en hij versloeg in het legerkamp der Assyriërs honderd vijf en tachtig duizend man. En toen men zich des morgens vroeg opmaakte, zag men al de lijken der dooden; en hij brak op en toog henen<note n="3504">De woorden in dien nacht ontbreken in Is. XXXVII 36; de Septuag. heeft alleen: ‘het geschiedde des nachts’. Zij beteekenen niet: in den nacht onmiddellijk na de voorafgaande godspraak; zie v. 29. De zin is: in dien gedenkwaardigen nacht. De engel des Heeren is de volvoerder van Gods wraakgericht. Hoe hij versloeg, zegt het verhaal niet; wellicht door de pest (vgl. II Reg. XXIV 15, 16). Waar dit geschiedde wordt evenmin vermeld; genoegzaam zeker in Juda, want de eer van Juda's God moest gewroken worden; vermoedelijk in de legerplaats rondom Jerusalem. Het is niet te verwonderen, dat de Assyrische opschriften zwijgen over dezen smadelijken terugtocht van Sennacherib's leger. Van nederlagen spreken zij niet.</note>.</verse>
<verse osisID="2Kgs.19.36"> En Sennacherib, de koning der Assyriërs, keerde terug en bleef te Ninive<note n="3505">Ook het cylinderopschrift van Sennacherib zegt dat hij naar Ninive terugkeerde, zonder echter te vermelden op wat wijze of om welke reden; evenmin bericht het iets van het aantal krijgsgevangenen, buitgemaakte strijdwagens enz., wat anders in den regel het begin en het einde is der Assyrische zegetijdingen. - Sennacherib bleef te Ninive, nl. met betrekking tot Juda, m.a.w. hij deed geen nieuwen krijgstocht meer naar de landen van het Westen; naar andere landstreken echter ondernam hij in de nog volgende twintig jaren zijner regeering, blijkens de opschriften, meerdere groote of kleine krijgstochten.</note>.</verse> 
<verse osisID="2Kgs.19.37"> En toen hij in den tempel zich neerboog voor zijnen god Nesroch, versloegen hem zijne zonen Adramelech en Sarasar met het zwaard; en zij vloden naar het land der Armeniërs; en zijn zoon Asarhaddon werd koning in zijne plaats<note n="3506">De verhaler bericht nog alleen de vervulling der profetie van v. 7. Uit de opschriften blijkt, dat Sennacherib tot 681 geregeerd heeft. De hier verhaalde gebeurtenis had dus ruim twintig jaren na den aftocht uit Juda plaats. Een Assyrische god Nesroch of (Hebr.) ‘Nisroch’ is tot dusver onbekend; wellicht is de naam foutief overgeleverd; de Septuag. heeft ‘Assarach’, wat men met den god ‘Assur’ in verband brengt. Adramelech is XVII 31 de naam ook eener godheid; bij de Assyriërs en de Hebreërs zijn de eigennamen van personen niet zelden uit godsnamen samengesteld. Sarasar, Hebr.: ‘Sjaretser’, is vermoedelijk het Assyrische Sar-usur of Sar-etir, welken naam waarschijnlijk volgens een Assyrisch opschrift de broeder van Asarhaddon droeg, die door dezen in 681 werd verdreven. Het Hebr. noemt meer bepaald het land Ararat, dat in het land der Armeniërs, buiten de grens van het Assyrische rijk, gelegen was. De zoogenaamde Babylonische Kroniek bericht eveneens dat Sennacherib door zijn zoon gedood werd. Zijn zoon en opvolger Asarhaddon regeerde van 681 tot 668.</note>.</verse>
</chapter>
<chapter osisID="2Kgs.20">
<title>Hoofdstuk XX.</title>
<p>Koning Ezechias wordt doodelijk ziek, maar op zijn gebed belooft hem Isaias de verlenging van zijn leven en bevestigt deze belofte met een goddelijk teeken (v. 1-11). Aan het gezantschap uit Babylon toont Ezechias pralend al zijne schatten, waarop Isaias hem de wegvoering van al die rijkdommen en van 's konings nakomelingen naar Babylon voorspelt (v. 12-19). Besluit van zijne regeering (v. 20, 21).</p>
<verse osisID="2Kgs.20.1"> In die dagen werd Ezechias doodelijk ziek<note n="3507">In die dagen is eene vage tijdsbepaling. Daar Ezechias volgens v. 6 na zijne genezing nog vijftien jaar heeft geregeerd en in 698 is gestorven, moet het hier verhaalde in 714 of 713 hebben plaats gehad, zoodat de tijdsbepaling van XVIII 13 ‘in het veertiende jaar van koning Ezechias’ wellicht oorspronkelijk bij het verhaal zijner genezing gestaan heeft. Dit feit gebeurde vóór den inval en de wonderbare bevrijding uit de handen van Sennacherib, zooals blijkt uit de woorden van v. 6: ‘Ik zal u en deze stad redden uit de hand van den koning der Assyriërs’; zie ook v. 13.</note>; en de profeet Isaias, de zoon van Amos, kwam bij hem en zeide hem: Dit zegt de Heere God: Stel orde op uw huis, want gij gaat sterven en zult niet langer leven<note n="3508">De ziekte van Ezechias was van dien aard, dat hij daaraan natuurlijkerwijze zeker en spoedig zou sterven. Hiervan verwittigt hem de profeet namens God.</note>.</verse>
<verse osisID="2Kgs.20.2"> En hij wendde zijn gelaat naar den wand en bad den Heer, zeggende:</verse>
<verse osisID="2Kgs.20.3"> Ik smeek u, Heer, gedenk toch hoe ik in getrouwheid en met een volmaakt hart voor uw aangezicht heb gewandeld en gedaan heb wat welgevallig is in uw oog<note n="3509">Vgl. XVIII 3-7 en II Par. XXIX-XXXI. Getrouwheid aan God werd volgens Deut. V 33 beloond met een lang en gelukkig leven; een vroege dood werd als straf voor goddeloosheid beschouwd (vgl. Ps. LIV 24). Ezechias was toen waarschijnlijk negen en dertig jaar oud (vgl. XVIII 2 met XX noot 1).</note>. Ezechias weende dan met groot geween.</verse>
<verse osisID="2Kgs.20.4"> En voordat Isaias halfweg het binnenhof was uitgegaan, gewerd hem het woord des Heeren, zeggende:</verse>
<verse osisID="2Kgs.20.5"> Keer terug en zeg aan Ezechias, den vorst van mijn volk: Dit zegt de Heer, de God van uwen vader David: Ik heb uw gebed gehoord en uwe tranen gezien; en zie, Ik schenk u genezing; op den derden dag zult gij naar den tempel des Heeren opgaan.</verse>
<verse osisID="2Kgs.20.6"> En Ik zal vijftien jaren aan uwe dagen toevoegen, maar ook u en deze stad redden uit de hand van den koning der Assyriërs, en deze stad beschermen om mijnentwil en om wille van David, mijnen dienstknecht<note n="3510">Zie XIX 34.</note>.</verse>
<verse osisID="2Kgs.20.7"> En Isaias zeide: Haalt een vijgenkoek. En toen men dien had gehaald en op het gezwel gelegd, werd hij genezen<note n="3511">Door een vijgenkoek, een verzachtend en het gezwel rijpend middel, wilde God genezing schenken, evenals Hij door het Jordaanwater (V 10) Naäman deed herstellen.</note>.</verse>
<verse osisID="2Kgs.20.8"> Ezechias nu had tot Isaias gezegd: Wat is het teeken dat de Heer mij zal genezen en dat ik ten derden dage zal opgaan naar den tempel des Heeren?</verse>
<verse osisID="2Kgs.20.9"> En Isaias zeide tot hem: Dit zal u vanwege den Heer het teeken zijn dat de Heer het woord, hetwelk Hij gesproken heeft, zal volbrengen: Wilt gij, dat de schaduw tien lijnen voortgaat, of dat zij zooveel treden teruggaat?</verse>
<verse osisID="2Kgs.20.10"> En Ezechias zeide: Het is der schaduw licht tien lijnen te klimmen; niet dit wil ik, dat geschiede, maar dat zij teruggaat, tien treden achterwaarts.</verse>
<verse osisID="2Kgs.20.11"> Daarop riep de profeet Isaias den Heer aan, en Hij deed de schaduw teruggaan op de lijnen, waarlangs zij op den uurwijzer van Achaz reeds was afgedaald, tien treden achterwaarts<note n="3512">Over de wijze, waarop dit wonder geschiedde, geeft het verhaal geen nadere toelichting. Den uurwijzer, Hebr.: ‘de treden’, van Achaz houdt men voor een zonnewijzer, dien de laatstgenoemde koning naar Assyrisch model (zie XVI noot 18) zal hebben doen vervaardigen. Men kan denken aan eene vrijstaande zuil, die rondom omgeven was met een trap, op welker treden de schaduw van de klimmende of dalende zon zich afteekende, zoodat de stand van de schaduw den tijd van den dag bepaalde. - Dit wonder was een werkelijk teeken van de beloofde levensverlenging: Ezechias' levensdag, die ten ondergang neigde, keerde door Gods goedheid als het ware naar den middag terug. In het gelijkluidende verhaal Is. XXXVIII volgt hier de lofzang van Ezechias op zijne ziekte en genezing (t.a.p. 9-20).</note>.</verse>
<verse osisID="2Kgs.20.12"> Te dien tijde zond Berodach Baladan, de zoon van Baladan, de koning der Babyloniërs, eenen brief en geschenken aan Ezechias; hij toch had gehoord dat Ezechias ziek was geweest<note n="3513">Voor Berodach leest men beter met oude vertalingen, eenige Hebr. handschriften en Is. XXXIX 1, overeenkomstig de Assyrische opschriften, Merodach. Deze koning Merodach-Baladan regeerde over Babylon van 721 tot 710, toen hij door Sargon overwonnen en gevangen genomen werd. Zijn gezantschap kwam, waarschijnlijk in 713, Ezechias gelukwenschen met zijne genezing, vermoedelijk met het oogmerk hem over te halen tot een verbond tegen Assyrië. Hiertoe zullen de geschenken gediend hebben.</note>.</verse>
<verse osisID="2Kgs.20.13"> Ezechias nu verblijdde zich over hunne komst<note n="3514">Die blijdschap is nog beter verklaarbaar in de veronderstelling, dat de brief (v. 12) voorstellen van een verbond tegen Assyrië bevatte; want Ezechias weigerde het zware juk van Assyrië te dragen (XVIII 7); het toonen van zijne schatten diende dan eveneens tot hetzelfde doel, zich nl. een waardig bondgenoot van Babylon te bewijzen.</note> en liet hen het huis der specerijen zien en het goud en het zilver en de verschillende reukwerken en den balsem en zijn tuighuis en al wat hij in zijne schatkamers kon bezitten. Niets was er in zijn huis en in zijn gansche gebied, dat Ezechias hen niet liet zien<note n="3515">Zie Is. XXXIX noot 2. De schatkamers van Ezechias waren nog gevuld met goud en zilver; bijgevolg gebeurde dit vóór het verhaalde XVIII 14-16, d.w.z. vóór den inval der Assyriërs; zie XVIII noot 12.</note>.</verse>
<verse osisID="2Kgs.20.14"> Maar de profeet Isaias kwam bij koning Ezechias en zeide tot hem: Wat hebben die mannen ge-</verse> 
<verse osisID="2Kgs.20.1">zegd? of vanwaar zijn zij tot u gekomen? En Ezechias zeide tot hem: Uit een ver land zijn zij tot mij gekomen, uit Babylon<note n="3516">Uit zijne woorden spreekt ijdelheid en hoogmoed; vgl. II Par. XXXII 25.</note>.</verse>
<verse osisID="2Kgs.20.15"> En gene hervatte: Wat hebben zij in uw huis gezien? Ezechias zeide: Al wat in mijn huis is, hebben zij gezien; niets is er in mijne schatkamers, dat ik hen niet heb laten zien.</verse>
<verse osisID="2Kgs.20.16"> Toen zeide Isaias tot Ezechias<note n="3517">Isaias voorspelt den koning de rampzaligste toekomst en de smaadvolste vernedering van zijn geslacht, om hem te straffen niet alleen voor zijnen hoogmoed, maar ook voor zijn heulen met de heidensche machten; dit toch was in strijd met de roeping en de waardigheid van Gods bondsvolk. Zie verder Is. XXXIX noot 3.</note>: Hoor het woord des Heeren:</verse>
<verse osisID="2Kgs.20.17"> Zie, de dagen komen, en al wat in uw huis is en wat uwe vaderen hebben opgeborgen tot op dezen dag, zal naar Babylon weggevoerd worden; niets zal overblijven, zegt de Heer.</verse>
<verse osisID="2Kgs.20.18"> Maar ook van uwe zonen, die uit u zullen voortkomen, die gij gewinnen zult, zal men nemen, en zij zullen kamerdienaars zijn in het paleis van den koning van Babylon.</verse>
<verse osisID="2Kgs.20.19"> Ezechias zeide tot Isaias: Het woord des Heeren, dat gij gesproken hebt, is goed<note n="3518">Ezechias neemt de straf met een ootmoedig hart en in nederige onderwerping aan; vgl. II Par. XXXII 26a.</note>; moge er vrede en trouw zijn in mijne dagen<note n="3519">Vóór deze laatste woorden van Ezechias herhaalt het Hebr. en de Vulgaat Is. XXXIX 8b: ‘en hij zeide’; deze herhaling geeft te kennen dat Ezechias deze laatste woorden niet onmiddellijk na de voorafgaande sprak. Werkelijk geeft II Par. XXXII 26b te verstaan dat Isaias hem beloofde: de straf des Heeren zou niet in zijne dagen komen. Dit dankbaar aanhoorende, zeide Ezechias: moge er vrede en trouw (het Hebr. kan ook ‘veiligheid’ beteekenen) zijn enz.</note>!</verse>
<verse osisID="2Kgs.20.20"> Het overige nu der geschiedenis van Ezechias en al zijne dapperheid en hoe hij den vijver en de waterleiding gemaakt en water in de stad gebracht heeft<note n="3520">Zie omtrent de waterwerken van Ezechias II Par. XXXII noot 4 en 16.</note>, is dit niet beschreven in het Boek der kronieken van Juda's koningen?</verse>
<verse osisID="2Kgs.20.21"> En Ezechias ontsliep met zijne vaderen<note n="3521">Zie II Par. XXXII 33 nadere berichten omtrent zijn dood, begrafenis en uitvaart.</note>, en zijn zoon Manasses werd koning in zijne plaats.</verse>
</chapter>
<chapter osisID="2Kgs.21"> 
<title>Hoofdstuk XXI.</title>
<p>Manasses, koning van Juda, pleegt gruwelijke afgoderij (v. 1-9), waarom God den ondergang van Juda door de profeten laat aankondigen (v. 10-15). Manasses' geweldenarij; besluit zijner regeering (v. 16-18). Zijn opvolger Amon volgt zijn goddeloos voorbeeld en wordt na een korte regeering omgebracht; zijn dood door het volk gewroken; zijn opvolger (v. 19-24). Besluit zijner regeering (v. 25, 26).</p>
<verse osisID="2Kgs.21.1"> Twaalf jaar was Manasses oud, toen hij begon te regeeren, en hij regeerde vijf en vijftig jaar te Jerusalem; zijne moeder heette Haphsiba.</verse>
<verse osisID="2Kgs.21.2"> En hij deed wat kwaad was in het oog des Heeren, naar de afgoderij der volken, die de Heer voor het aangezicht der kinderen van Israël had verdelgd.</verse>
<verse osisID="2Kgs.21.3"> En weder bouwde hij de hoogten op, die zijn vader Ezechias had vernield<note n="3522">Zie XVIII 4.</note>, en richtte altaren op voor den Baäl en maakte bosschen<note n="3523">Hebr.: ‘een asjera’, zie III Reg. XIV noot 13 en 20.</note>, zooals Achab, de koning van Israël, had gedaan, en wierp zich neder voor het gansche heer des hemels en vereerde het.</verse>
<verse osisID="2Kgs.21.4"> En hij bouwde altaren in het huis des Heeren, waarvan de Heer had gezegd: Te Jerusalem zal Ik mijnen naam vestigen.</verse>
<verse osisID="2Kgs.21.5"> En hij bouwde altaren voor het gansche heer des hemels in de beide voorhoven van den tempel des Heeren<note n="3524">In het voorhof der priesters en in het buitenste voorhof; zie III Reg. VI 36 en VII 12.</note>.</verse>
<verse osisID="2Kgs.21.6"> En hij heeft zijnen zoon door het vuur doen gaan<note n="3525">Zie XVI 3 en vgl. voor het volgende Deut. XVIII 10 volg.</note> en pleegde waarzeggerij en hield zich op met wichelarij en stelde doodenbezweerders aan en vermenigvuldigde de offerwichelaars, zoodat hij deed wat kwaad was in het oog des Heeren en Hem tergde.</verse>
<verse osisID="2Kgs.21.7"> Hij zette ook het bosch-beeld, dat hij had gemaakt, in den tempel des Heeren<note n="3526">Het asjera-beeld (zie v. 3) zette hij in den tempel, ‘aan den ingang der poort van het binnenste voorhof’, indien althans Ez. VIII. 3, 5 daarop doelt; zie t.a.p. noot 3 en vgl. II Par. XXXIII 7, 15.</note>, waarvan de Heer tot</verse> 
<verse osisID="2Kgs.21.1">David en tot zijn zoon Salomon had gezegd: In dezen tempel en te Jerusalem, dat Ik uit al de stammen van Israël heb uitverkoren, zal Ik mijnen naam vestigen voor altoos.</verse>
<verse osisID="2Kgs.21.8"> En niet meer zal Ik Israël's voet doen zwerven uit het land, dat Ik hunnen vaderen gegeven heb; indien zij althans zorg dragen te doen al wat Ik hun geboden heb en de geheele wet, welke mijn dienstknecht Moses hun heeft voorgeschreven<note n="3527">Vgl. II Reg. VII 10; III Reg. IX 6 volg.</note>.</verse>
<verse osisID="2Kgs.21.9"> Maar zij hebben niet geluisterd, doch werden verleid door Manasses, zoodat zij deden wat kwaad was, meer dan de volken, welke de Heer voor het aangezicht der kinderen van Israël had verdelgd.</verse>
<verse osisID="2Kgs.21.10"> En de Heer sprak door de bediening van zijn dienstknechten, de profeten, zeggende:</verse>
<verse osisID="2Kgs.21.11"> Omdat Manasses, de koning van Juda, deze allerbooste gruwelen heeft bedreven, erger dan al wat de Amorrheërs<note n="3528">Zie III Reg. XXI 26.</note> vóór hem gedaan hebben, en hij ook Juda heeft doen zondigen door zijne onreinheden;</verse>
<verse osisID="2Kgs.21.12"> daarom, dit zegt de Heer, de God van Israël: Zie, Ik zal onheilen brengen over Jerusalem en over Juda, zoodat elk, die het hoort, de beide ooren zullen tuiten<note n="3529">Zulk een geweldigen indruk zal de tijding van dat ontzettend ongeluk maken; zie I Reg. III 11 en vgl. Jer. XIX 3.</note>.</verse>
<verse osisID="2Kgs.21.13"> En Ik zal over Jerusalem het meetsnoer van Samaria trekken en het paslood van Achab's huis<note n="3530">Zie voor deze beeldspraak Is. XXXIV noot 10. De zin is: Ik zal Jerusalem verwoesten en verdelgen, evenals Samaria verwoest en Achab's huis verdelgd is.</note>; en Ik zal Jerusalem uitwisschen, gelijk men tafels uitwischt; en uitwisschende zal Ik de schrijfstift omkeeren en dikwerf doen gaan over hare oppervlakte<note n="3531">Hebr. ‘gelijk men een schotel uitwischt: men wischt dien uit en keert hem om’, zoodat er niets, geen droppel, in blijft. Naar de Vulgaat is de beeldspraak ontleend aan de met was bestreken tafels, waarop men met de eene zijde der stift schreef en met de andere zijde het geschrevene uitwischte.</note>.</verse> 
<verse osisID="2Kgs.21.14"> En Ik zal de overblijfselen van mijn erfdeel<note n="3532">Na de verstrooiing der tien stammen heet Juda de overblijfselen enz.</note> prijs geven en ze overleveren in de handen zijner vijanden; en zij zullen tot verwoesting en tot roof worden voor al hunne vijanden;</verse>
<verse osisID="2Kgs.21.15"> omdat zij gedaan hebben wat kwaad was in mijn oog en volgehouden hebben Mij te tergen, van den dag af dat hunne vaderen uit Egypte togen tot op dezen dag.</verse>
<verse osisID="2Kgs.21.16"> Daarenboven heeft Manasses ook zeer veel onschuldig bloed vergoten, totdat hij er Jerusalem tot aan den mond toe<note n="3533">d.i. Boordevol.</note> mede vulde; behalve zijne zonden, waarmede hij Juda heeft doen zondigen, om te doen wat kwaad was in het oog des Heeren.</verse>
<verse osisID="2Kgs.21.17"> Het overige nu der geschiedenis van Manasses en al wat hij heeft gedaan en zijne zonde, waaraan hij zich bezondigd heeft, is dit niet beschreven in het Boek der kronieken van Juda's koningen<note n="3534">II Par. XXXIII verhaalt dat hij, gevankelijk naar Babylon gevoerd, zich heeft verootmoedigd, op den troon hersteld is (v. 11-13) en van toen af tot aan zijnen dood geijverd heeft voor den waren godsdienst (v. 14-20). Vgl. voor de geloofwaardigheid dezer gebeurtenissen de aanteekeningen aldaar.</note>?</verse>
<verse osisID="2Kgs.21.18"> En Manasses ontsliep met zijne vaderen en werd in den hof van zijn huis, in den hof van Oza, begraven<note n="3535">Oza was misschien de vroegere bezitter, maar zoowel de persoon als de plaats zijn onbekend. Na Achaz (XVI 20) is geen koning meer in de Stad van David begraven.</note>; en zijn zoon Amon werd koning in zijne plaats.</verse>
<verse osisID="2Kgs.21.19"> Twee en twintig jaar was Amon oud, toen hij begon te regeeren; en hij regeerde twee jaar te Jerusalem; zijne moeder heette Messalemeth, de dochter van Harus, uit Jeteba<note n="3536">Jeteba, Hebr.: ‘Jotba’, is vermoedelijk het tegenwoordige Jetma, zeven kilom. ten N. van Silo.</note>.</verse>
<verse osisID="2Kgs.21.20"> En hij deed wat kwaad was in het oog des Heeren, zooals zijn vader Manasses gedaan had.</verse>
<verse osisID="2Kgs.21.21"> En hij wandelde op den ganschen weg, waarop zijn vader ge- wandeld had; en hij diende de onreinheden, welke zijn vader gediend had, en aanbad ze.</verse>
<verse osisID="2Kgs.21.22"> En hij verliet den Heer, den God zijner vaderen, en wandelde niet op den weg des Heeren.</verse>
<verse osisID="2Kgs.21.23"> En zijne dienaren legden hem lagen en brachten den koning in zijn huis om het leven.</verse>
<verse osisID="2Kgs.21.24"> Maar het volk des lands versloeg al wie hadden samengezworen tegen koning Amon; en zij stelden zich zijn zoon Josias tot koning aan in zijne plaats<note n="3537">Wederom kwam het volk tusschenbeide bij de aanstelling van Josias tot koning. Zie XIV noot 16.</note>.</verse>
<verse osisID="2Kgs.21.25"> Het overige nu der geschiedenis van Amon, wat hij heeft gedaan, is dit niet beschreven in het Boek der kronieken van Juda's koningen?</verse>
<verse osisID="2Kgs.21.26"> En men begroef hem in zijn graf, in den hof van Oza; en zijn zoon Josias werd koning in zijne plaats.</verse>
</chapter>
<chapter osisID="2Kgs.22">
<title>Hoofdstuk XXII.</title>
<p>Regeering van den vromen Josias. Hij zorgt voor de vernieuwing van den tempel (v. 1-7), bij welke gelegenheid Helcias het Boek der Wet terugvindt; hij brengt het den koning, die, verschrikt door de bedreigingen der Wet, de profetes Holda laat raadplegen (v. 8-14). Hare profetie voorspelt den ondergang der stad, dien de vrome koning echter niet zal beleven (v. 15-20).</p>
<verse osisID="2Kgs.22.1"> Acht jaar was Josias oud, toen hij begon te regeeren, hij regeerde een en dertig jaar te Jerusalem; zijne moeder heette Idida, de dochter van Hadaia, uit Besecath<note n="3538">In de vlakte van Juda bij Lachis, Jos. XV 39.</note>.</verse>
<verse osisID="2Kgs.22.2"> En hij deed wat welgevallig was in het oog des Heeren en wandelde op al de wegen van zijn vader David; hij week niet af ter rechter- of ter linkerzijde<note n="3539">Vgl. Eccli. XLIX 1-4 en Jer. XXII 15 volg.; zie het aanvullende verhaal II Par. XXXIV.</note>.</verse>
<verse osisID="2Kgs.22.3"> In het achttiende jaar nu van koning Josias<note n="3540">Toen hij sinds zijn twaalfde jaar het land en den tempel reeds gereinigd had (II Par. XXXIV 3-8a). Ook waren in dit achttiende jaar de herstellingswerken aan den tempel reeds begonnen en nog in vollen gang, zie v. 5 en 6. Het was bij die gelegenheid, dat het Boek der Wet in den tempel gevonden werd, wat aanleiding gaf tot de hernieuwing van het verbond, gelijk hier verder verhaald wordt.</note> gaf de koning eene zending aan Saphan, den zoon van Aslia, den zoon van Messulam, schrijver van den tempel des Heeren<note n="3541">Saphan was de vader van Ahicam, zie Jer. XXVI 24 met noot 16, en schrijver, zie de noot op II Reg. VIII 17. Met dezen zond Josias den overste der stad en den kanselier, zie II Par. XXXIV 8.</note>, tot hem zeggende:</verse>
<verse osisID="2Kgs.22.4"> Ga naar den hoogpriester Helcias, om het geld bijeen te garen, dat in den tempel des Heeren ingebracht is, hetwelk de deurwachters des tempels hebben ingezameld van het volk<note n="3542">Hebr.: ‘Ga naar.... Helcias, om het bedrag op te maken van het geld’ enz. Dezelfde maatregelen waren genomen om het herstel van den tempel te bekostigen, als ten tijde van Joas (XII 4-10). Sinds was er omstreeks anderhalve eeuw verloopen en behoefde de tempel noodzakelijk herstel, vooral omdat de eeredienst en dus ook de tempel onder Manasses verwaarloosd waren.</note>.</verse>
<verse osisID="2Kgs.22.5"> En het worde aan de werklieden ter hand gesteld door de opzichters van het huis des Heeren, welke het verder moeten verdeelen onder hen, die aan den tempel des Heeren werken, om de vervallen plaatsen van den tempel te herstellen;</verse>
<verse osisID="2Kgs.22.6"> te weten aan de timmerlieden en de metselaars en degenen, die de scheuren dicht maken; en tot aankoop van hout en steenen uit de steengroeven om den tempel des Heeren te herstellen.</verse>
<verse osisID="2Kgs.22.7"> Maar er worde geen afrekening met hen gehouden van het geld, dat zij ontvangen, maar het zij te hunner beschikking en op vertrouwen<note n="3543">Vgl. XII 15.</note>.</verse>
<verse osisID="2Kgs.22.8"> De hoogepriester Helcias nu zeide tot den schrijver Saphan: Het Boek der Wet heb ik gevonden in het huis des Heeren<note n="3544">Het Boek der Wet is volgens niet weinigen het boek Deuteronomium, waarschijnlijker echter de gansche Pentateuch. Zie Deut. XXXI noot 4. Deze laatste verklaring vindt ook steun in XXIII 21-23, alwaar Josias gelast het Paschen te vieren ‘naar hetgeen in dit Boek’ (zie t.a.p. noot 27), d.i. in het teruggevonden Boek der Wet, ‘geschreven staat’. De voorschriften nu betreffende het Paaschfeest vindt men niet in Deuteronomium. Want Deut. XVI 1-8 is zoo beknopt en onvolledig, dat noch de bepaling van den dag noch de wet betreffende het slachten en eten van het Paaschlam er gelezen wordt. Zie daarentegen de voorschriften van Exod. XII 1-28; Lev. XXIII 5-8; Num. IX 2-5; XXVIII 16, 17. - Juister zegt II Par. XXXIV 14 ‘het Boek van de Wet des Heeren door de hand van Moses’, wat zeer goed kan beteekenen: de boekrol door de hand van Moses geschreven of het eigen handschrift van Moses. Nadat Moses toch (Deut. XXXI 24-26) ‘de woorden dezer wet’ in een boek geschreven had, gebood hij aan de levieten: ‘Neemt dit boek en plaatst het ter zijde van de ark des verbonds’. Met de ark des Heeren en den tabernakel des verbonds werden ook ‘al de heilige voorwerpen’, die vroeger in den tabernakel waren, derhalve ook het Boek der Wet, in den tempel van Salomon overgebracht (III Reg. VIII 4). Volgens de lezing van het Hebr. en de Vulgaat II Par. XXXV 3 gebood Josias de ark in het heiligdom des tempels te plaatsen; zij was daaruit weggenomen waarschijnlijk door Manasses, den onteerder van het heiligdom. En bij die gelegenheid zal ook het Boek der Wet van zijne plaats ter zijde van de ark weggenomen en vermoedelijk in de schatkist geborgen zijn, alwaar Helcias het terugvond.</note>; en Helcias stelde de boekrol aan Saphan ter hand, die haar ook las.</verse> 
<verse osisID="2Kgs.22.9"> Daarop kwam de schrijver Saphan bij den koning en gaf hem verslag van hetgeen hij had gelast en zeide: Uwe dienaren hebben het geld, dat in het Huis des Heeren gevonden werd, bijeengegaard en het ter hand gesteld aan de opzichters der werken van den tempel des Heeren om het onder de werklieden te verdeelen.</verse>
<verse osisID="2Kgs.22.10"> Voorts verhaalde de schrijver Saphan den koning, zeggende: De priester Helcias heeft mij een boek gegeven. En toen Saphan het den koning had voorgelezen,</verse>
<verse osisID="2Kgs.22.11"> en de koning de woorden van het Boek der Wet des Heeren gehoord had, scheurde hij zijne kleederen<note n="3545">Niet het geheele Boek der Wet, maar de voornaamste gedeelten, o.a. de straffen, uitgesproken tegen de overtreders der Wet (Lev. XXVI 3-41; Deut. XXVIII), werden den koning voorgelezen; zie v. 13, 16 en 19. Hij scheurde zijne kleederen van schrik en berouw, omdat Gods gramschap was uitgetart door zijn volk, dat zoover was afgeweken van de eischen, welke Gods wet stelde. Wat de reden is, waarom de voorlezing der Wet op Josias zulk een indruk maakte, wordt niet bepaaldelijk aangegeven. Maar voor de hand ligt de veronderstelling, dat het Boek der Wet het eigen handschrift van Moses was, hetwelk zoowel om zijne oudheid als om de hand, die het had geschreven, eerbiedwaardig was. Overeenkomstig de eigen woorden van Moses (Deut. XXXI 26) getuigde thans dat Boek tegen het weerspannige Israël. - De veronderstelling van sommigen dat het Boek der Wet toen niet gevonden, maar voor het eerst bekend gemaakt werd, is rechtstreeks in strijd met de tekstwoorden; zie v. 8, 13 en XXIII 24: gevonden.</note>.</verse>
<verse osisID="2Kgs.22.12"> En hij gelastte aan den priester Helcias en aan Ahicam, den zoon van Saphan, en aan Achobor, den zoon van Micha<note n="3546">Ahicam was de beschermer van Jeremias (Jer. XXVI 24). Vgl. voor Achobor Jer. XXXVI 12 met XXVI 22.</note>, en aan den schrijver Saphan en aan den dienaar des konings Asaia, zeggende:</verse> 
<verse osisID="2Kgs.22.13"> Gaat en raadpleegt voor mij en voor het volk en voor gansch Juda den Heer wegens de woorden van deze boekrol, die gevonden is; want eene groote gramschap des Heeren is tegen ons ontstoken, omdat onze vaderen niet hebben geluisterd naar de woorden van dit Boek, om al wat ons is voorgeschreven te doen.</verse>
<verse osisID="2Kgs.22.14"> Zoo gingen de priester Helcias en Ahicam en Achobor en Saphan en Asaia naar de profetes Holda, de vrouw van Sellum, den zoon van Thecua, den zoon van Araäs, den kleederbewaarder, die te Jerusalem, in het tweede stadsgedeelte, woonde<note n="3547">Holda, de profetes, stond, blijkens het tot haar gezonden gezantschap, in hoog aanzien. De kleederbewaarder had het toezicht over de koninklijke of priesterlijke kleederen. Het tweede stadsgedeelte, eigenlijk de tweede stad, is ook Soph. I 10 vermeld; zie noot 10 aldaar.</note>; en zij spraken tot haar.</verse>
<verse osisID="2Kgs.22.15"> En zij antwoordde hun: Dit zegt de Heer, de God van Israël: Zegt aan den man, die u tot mij gezonden heeft:</verse>
<verse osisID="2Kgs.22.16"> Dit zegt de Heer: Zie, Ik zal onheilen brengen over deze plaats en over hare inwoners, al de woorden der wet, die de koning van Juda gelezen heeft;</verse>
<verse osisID="2Kgs.22.17"> omdat zij Mij verlaten en aan de vreemde goden geofferd hebben, Mij tergende met al het maaksel hunner handen; en mijne verbolgenheid zal in deze plaats ontbranden en niet gebluscht worden.</verse>
<verse osisID="2Kgs.22.18"> Maar tot den koning van Juda, die u gezonden heeft om den Heer te raadplegen, zult gij aldus zeggen: Dit zegt de Heer, de God van Israël: Daarom, dewijl gij naar de woorden van de boekrol hebt geluisterd,</verse>
<verse osisID="2Kgs.22.19"> en uw hart verschrikt is geworden, en gij u voor den Heer verootmoedigd hebt, bij het hooren der woorden tegen deze plaats en hare inwoners, dat zij namelijk tot ontzetting en tot een vloek zullen worden; en dewijl gij uwe kleederen gescheurd en voor mijn aangezicht geweend hebt - zoo heb ook Ik gehoord, zegt de Heer;</verse> 
<verse osisID="2Kgs.22.20"> daarom zal Ik u tot uwe vaderen verzamelen, en gij zult in vrede naar uw graf gedragen worden, zoodat uwe oogen al de onheilen niet zullen zien, die Ik over deze plaats brengen zal.</verse>
</chapter>
<chapter osisID="2Kgs.23">
<title>Hoofdstuk XXIII.</title>
<p>Josias leest, in eene vergadering des volks, het gevonden wetboek voor, hernieuwt het verbond, reinigt stad en land van de afgoderij en viert het Paaschfeest (v. 1-24). Evenwel wordt des Heeren toorn, door de zonden van Manasses opgewekt, niet afgewend van Juda en Jerusalem (v. 25-27). Besluit der geschiedenis van Josias, die te Mageddo sneuvelt; zijn lijk wordt naar Jerusalem vervoerd. Joachaz volgt hem op (v. 28-32) en wordt door Pharao Nechao gevankelijk naar Egypte gevoerd, waar hij sterft (v. 33, 34). Aanvang der regeering van Joakim (v. 35-37).</p>
<verse osisID="2Kgs.23.1"> En zij berichtten den koning wat zij gezegd had. En hij zond boden, en al de oudsten<note n="3548">De vertegenwoordigers des volks.</note> van Juda en Jerusalem kwamen tot hem bijeen.</verse>
<verse osisID="2Kgs.23.2"> En de koning ging op naar den tempel des Heeren, en hem vergezelden al de mannen van Juda en al die in Jerusalem woonden, de priesters en de profeten<note n="3549">De profeten, o.a. Jeremias, Baruch en Sophonias. De Chaldeeuwsche paraphrase verstaat dit in oneigenlijken zin van de schriftgeleerden of de verklaarders der Wet. Il Par. XXXIV 30 noemt in hunne plaats ‘de levieten’.</note>, en het gansche volk van klein tot groot; en hij las ten aanhooren van allen al de woorden van het boek des verbonds, dat in het huis des Heeren gevonden was<note n="3550">Deze voorlezing der Wet, den grondslag van het tusschen God en het volk gesloten verbond - en daarom het boek des verbonds geheeten - geschiedde waarschijnlijk op een der groote feestdagen, waarop het gansche volk in den tempel bijeenkwam.</note>.</verse>
<verse osisID="2Kgs.23.3"> En de koning ging op eene verhevenheid staan<note n="3551">Naar II Par. XXXIV 31 stond de koning op zijn gestoelte. Zie IV Reg. XI noot 21.</note> en sloot vóór den Heer het verbond, dat zij achter den Heer zouden wandelen en onderhouden zijne geboden en getuigenissen en plechtgebruiken, met ganscher harte en met ganscher ziele, en gestand doen de woorden van dit verbond, die in dit boek geschreven stonden; en het volk trad tot het verbond toe.</verse> 
<verse osisID="2Kgs.23.4"> En de koning gebood<note n="3552">Wat hier tot v. 20 volgt, gebeurde niet in het achttiende jaar, na de vinding en de voorlezing van het wetboek, maar blijkens II Par. XXXIV 3-13 reeds van het twaalfde jaar zijner regeering. Toen begon hij den tempel, de stad en het land van de afgoderij te reinigen.</note> den hoogepriester Helcias en den priesters van den tweeden rang en den deurwachters<note n="3553">De priesters van den tweeden rang beteekenen volgens de meesten de gewone priesters in tegenstelling met den hoogepriester; maar waarschijnlijker zijn de voornaamste levieten bedoeld, die met de deurwachters, eveneens levieten (II Par. XXXV 15), onder de leiding en het toezicht van den hoogepriester Helcias den tempel moesten reinigen. Die benaming zal aan die levieten gegeven zijn, sinds hun aanzien, vooral onder Ezechias (II Par. XXX 15, 21, 22, 27) en onder Josias (II Par. XXXV 3-16) was toegenomen. Vgl. II Par. XIII 9, 10, 11 en zie XXV 18 en Jer. LII 24. Vgl. XII 9, waar de deurwachters priesters genoemd worden, waarschijnlijk in denzelfden zin, priesters van den tweeden rang of levieten.</note>, uit den tempel des Heeren te werpen al de voorwerpen<note n="3554">Altaren, gereedschap voor het offeren enz.</note>, die voor den Baäl en voor het bosch<note n="3555">d.i. Voor de Asjera, hier den naam der godin; vgl. III Reg. XIV noot 13 en IV Reg. XXI 7; voor het hier volgende XXI 3.</note> en voor het gansche heer des hemels gemaakt waren; en hij verbrandde die buiten Jerusalem in het dal van den Cedron en droeg het stof daarvan naar Bethel<note n="3556">Hij verbrandde die onreine voorwerpen, overeenkomstig Deut. VII 25 en XII 3, buiten de heilige stad in het dal. Hebr.: ‘in de velden’, van den Cedron, zie III Reg. II noot 31. Waarom men het stof daarvan naar Bethel droeg? Waarschijnlijk om dien hoofdzetel van den vroegeren kalverendienst te verontreinigen.</note>.</verse>
<verse osisID="2Kgs.23.5"> En hij roeide de offerwichelaars uit<note n="3557">Hebr.: ‘Hij zette de kemarim af’; dit woord, Os. X 5 en Soph. I 4 door aeditui, d.i. altaardienaars, vertaald, beteekent hier waarschijnlijk de priesters, die niet van Levietische afkomst waren; zie v. 8. De aanstonds genoemde koningen zijn Achaz, Manasses en Amon.</note>, die door de koningen van Juda waren aangesteld om te offeren op de hoogten in de steden van Juda en in den omtrek van Jerusalem; benevens degenen, die wierook brandden voor den Baäl en voor de zon en de maan en de twaalf teekenen en het gansche heer des hemels.</verse>
<verse osisID="2Kgs.23.6"> En hij deed het bosch<note n="3558">De asjera, het zinnebeeld der godin. Zie noot 8.</note> verwijderen uit het huis des Heeren naar buiten Jerusalem in het dal van den Cedron en verbrandde het aldaar en maakte het tot stof en wierp dit op de graven des volks<note n="3559">Op de gemeene begraafplaats (vgl. Jer. XXVI 23), alwaar ook degenen begraven waren, ‘die gewoon waren geweest aan hen (de afgoden) te offeren’, zegt II Par. XXXIV 4.</note>.</verse> 
<verse osisID="2Kgs.23.7"> Ook brak hij de huisjes der verwijfden af, welke in het huis des Heeren waren, tot wier dienst de vrouwen eene soort van tentjes voor het bosch weefden<note n="3560">In het buitenste voorhof van het huis des Heeren stonden nog de huisjes of tenten der verwijfden (zie III Reg. XIV 24 met noot 21), te wier dienste enz., Hebr.: ‘waar de vrouwen huizen (volgens de Grieksche en Syrische vertalingen: “kleeden” of spreien) weefden voor de Asjera’. Wat dit eigenlijk beteekent, weet men niet.</note>.</verse>
<verse osisID="2Kgs.23.8"> En hij deed al de priesters uit de steden van Juda bijeenkomen en verontreinigde de hoogten, waar de priesters offerden, van Gabaä tot Bersabee<note n="3561">Deze priesters waren blijkens v. 9 Aäronietische priesters, die hunne waardigheid onteerd hadden door op de hoogten in Juda (Hebr.) ‘het offer te ontsteken’; bij het afschaffen dier hoogten verplaatste de koning deze priesters naar Jerusalem (v. 9). Van Gabaä, de noordelijkste, tot Bersabee, de zuidelijkste stad van Juda.</note>; en hij brak de altaren der poorten af, aan den ingang der poort van Josue, den overste der stad, die gelegen was aan de linkerzijde van de poort der stad<note n="3562">Hebr.: ‘en hij brak de hoogten der poorten af’, zoowel die hoogte, welke zich bevond aan den ingang der poort van Josue...., als die, welke gelegen was aan de linkerzijde (Hebr.) ‘van wie de stadspoort binnenkwam’. Dit is vermoedelijk de zin, daar er van poorten in het meervoud sprake is. Waar die poorten gelegen waren, weten wij niet.</note>.</verse>
<verse osisID="2Kgs.23.9"> Doch de hoogtenpriesters beklommen het altaar des Heeren te Jerusalem niet, maar alleenlijk aten zij van het ongedeesemd brood te midden hunner broeders<note n="3563">De hoogtenpriesters van v. 8 werden van hunne bediening vervallen verklaard; alleen mochten zij eten van de offeranden van het ongedeesemde brood (Lev. VI 16), niet echter in de heilige plaats, maar te midden hunner broeders, de overige priesters van Jerusalem. Aldus werden zij gelijk gesteld met de priesters, aan wie uit hoofde van een lichaamsgebrek de uitoefening van het priesterschap verboden was (Lev. XXI 16-24).</note>.</verse>
<verse osisID="2Kgs.23.10"> Hij verontreinigde ook het Topheth, dat in het dal van den zoon van Ennom lag; opdat niemand zijn zoon of dochter den Moloch door het vuur zou toewijden<note n="3564">Zie voor het Topheth Jer. VII noot 26; voor het dal van den zoon van Ennom Jos. XV noot 8; voor het toewijden aan den Moloch door het vuur Lev. XVIII noot 12.</note>.</verse>
<verse osisID="2Kgs.23.11"> Ook deed hij de paarden weg, die de koningen van Juda ter eere van de zon hadden gegeven, aan den ingang van den tempel des Heeren, bij de kamer van den kamerdienaar Nathanmelech, die in de Pharurim was; en de zonnewagens verbrandde hij met vuur<note n="3565">De paarden, waarschijnlijk levende (geen steenen of metalen) paarden, die bij de godsdienstplechtigheden ter eere van de zon of van den zonnegod voor de zonnewagens werden gespannen, waren naar het Hebr. geplaatst ‘aan den ingang van het huis des Heeren, die voerde naar de kamer (eene woning of zaal of bewaarplaats, in een der voorhoven; zie Jer. XXXV noot 3 en Ez. XL noot 23) van den kamerdienaar Nathanmelech (een onbekend persoon; de Septuag. vertaalt: “van Nathan, des konings kamerdienaar”), in de Pharvarim’ (een tempelmagazijn; zie I Par. XXVI noot 18).</note>.</verse> 
<verse osisID="2Kgs.23.12"> Ook de altaren, die op het dak der opperzaal van Achaz waren, die de koningen van Juda gemaakt hadden, en de altaren, die Manasses had gemaakt in de beide voorhoven van den tempel des Heeren, brak de koning af; en hij spoedde zich van daar en verstrooide de asch daarvan in de beek Cedron<note n="3566">De altaren, op het dak der opperzaal van Achaz, volgens sommigen in den tempel, waarschijnlijker echter in het koninklijk paleis opgericht, waren ‘aan het heer des hemels’ gewijd; zie Jer. XIX 13; XXXII 29 en Soph. I 5. Zie voor de altaren, die Manasses enz., XXI 5.</note>.</verse>
<verse osisID="2Kgs.23.13"> Ook de hoogten, die te Jerusalem waren aan de rechterzijde van den Berg der Ergernis, die Salomon, de koning van Israël, had gebouwd ter eere van Astaroth, den afgod der Sidoniërs, en van Chamos, den gruwel van Moab, en van Melchom, het verfoeisel der kinderen van Ammon, verontreinigde de koning<note n="3567">Zie III Reg. XI 5, 7 met de noten 5 en 6. Voor den Berg der Ergernis heeft het tegenwoordige Hebr. ‘den Berg van het Verderf’, volgens andere klinkers echter: ‘den Olijfberg’. De tekst zegt verontreinigde, wat van de plaatsen kan verstaan worden, waar zij voorheen stonden; immers koning Ezechias had die hoogten ter eere der genoemde afgoden afgeschaft; zie II Par. XXXI 1. Waarmede de koning ze verontreinigde, wordt gezegd in v. 14b.</note>.</verse>
<verse osisID="2Kgs.23.14"> En hij verbrijzelde de zuilen en hieuw de bosschen<note n="3568">Hebr.: ‘de asjerim’; zie noot 11 en III Reg. XIV noot 13 en voor hetgeen volgt t.a.p. XIII noot 2.</note> om; en hij wierp de plaatsen daarvan vol doodsbeenderen.</verse>
<verse osisID="2Kgs.23.15"> Daarbij ook het altaar, dat te Bethel was, en de hoogte, gemaakt door Jeroboam, den zoon van Nabat, die Israël had doen zondigen, ook dit altaar en die hoogte vernielde hij en verbrandde en vergruisde ze tot stof; en hij verbrandde ook het bosch<note n="3569">Tot in het vroegere Tienstammenrijk breidde Josias zijne hervorming van den eeredienst uit. Aldaar kon hij zijn gezag doen gelden, dewijl na den dood van Assurbanipal (626) de macht van Assyrië was gebroken en de achtergebleven bewoners, blijkens II Par. XXXIV 9, Josias en zijne hervorming niet ongenegen waren. De tekst onderscheidt het altaar van de hoogte, wat den hoogtetempel beteekent. Van het gouden kalf zelf is geen sprake; Os. X 5 geeft te kennen dat het door de Assyriërs is medegevoerd; hiervoor hadden de volksplanters hunne eigen afgoden in de plaats gesteld (IV Reg. XVII 29). Zie voor het bosch, Hebr.: ‘de asjera’, noot 11.</note>.</verse> 
<verse osisID="2Kgs.23.16"> En Josias wendde zich om en zag daar de graven, die in den berg waren; en hij liet de beenderen uit de graven halen en verbrandde ze op het altaar en verontreinigde dit, overeenkomstig het woord des Heeren, dat de man Gods, die deze woorden voorspelde, gesproken had<note n="3570">Zie III Reg. XIII 2 aan het einde.</note>.</verse>
<verse osisID="2Kgs.23.17"> En hij zeide: Wat is dat voor een grafsteen, dien ik zie<note n="3571">In het verhaal van III Reg. XIII 30-32 is van geen grafsteen sprake. Die zal dus later zijn opgericht om den profeet te eeren. Zie Gen. XXXV 20.</note>? En de burgers dier stad antwoordden hem: Dat is het graf van den man Gods, die uit Juda kwam en deze dingen voorspeld heeft, welke gij tegen het altaar van Bethel gedaan hebt.</verse>
<verse osisID="2Kgs.23.18"> En hij zeide: Laat hem met rust, niemand roere aan zijn gebeente. Zoo bleef zijn gebeente ongeschonden, met het gebeente van den profeet, die uit Samaria was gekomen<note n="3572">Volgens deze woorden was ‘de oude profeet’ (III Reg. XIII 11 volg.) uit Samaria afkomstig.</note>.</verse>
<verse osisID="2Kgs.23.19"> Bovendien schafte Josias ook al de hoogtentempels af, die in de steden van Samaria waren, die de koningen van Israël hadden gemaakt om den Heer te tergen; en hij handelde er mede geheel zooals hij te Bethel had gehandeld<note n="3573">Hiermede handelde Josias overeenkomstig de voorspelling van denzelfden profeet uit Juda; zie III Reg. XIII 32 aan het einde met noot 15.</note>.</verse>
<verse osisID="2Kgs.23.20"> En hij slachtte op de altaren al de hoogtenpriesters, die daar waren<note n="3574">Zie III Reg. XIII 2, alwaar dezelfde profeet dit voorspeld had. Josias bracht de hoogtenpriesters om het leven overeenkomstig het voorschrift van Deut. XVII 2-7. Op de altaren, die zij bedienden, slachtte hij hen, ten einde de altaren te verontreinigen; hiertoe diende ook het volgende.</note>, en verbrandde menschenbeenderen daarop; en hij keerde naar Jerusalem terug.</verse>
<verse osisID="2Kgs.23.21"> En hij gebood aan het gansche volk, zeggende: Viert het Paschen voor den Heer, uwen God,</verse> 
<verse osisID="2Kgs.23.1">naar hetgeen in het boek van dit verbond geschreven staat<note n="3575">Het verhaal van II Par. XXXV 1-19 betreffende het luisterrijke vieren van dit Paaschfeest is veel uitvoeriger. Hebr.: ‘in dit boek van het verbond’, in het teruggevonden wetboek.</note>.</verse>
<verse osisID="2Kgs.23.22"> Zulk een Paschen toch was niet gevierd<note n="3576">Zulk een Paschen, waarbij al de voorschriften der Wet (zie de aangehaalde plaatsen in XXII noot 7) zoo stiptelijk onderhouden werden, was niet gevierd enz. Zelfs Ezechias had bij de plechtige viering van zijn Paaschfeest niet alles op streng wettelijke wijze kunnen doen; zie II Par. XXX 2 volg. en 17-20.</note> van de dagen der rechters, die Israël hadden gericht, en gedurende al de dagen der koningen van Israël en der koningen van Juda,</verse>
<verse osisID="2Kgs.23.23"> zooals in het achttiende jaar van koning Josias dit Paschen voor den Heer te Jerusalem gevierd werd.</verse>
<verse osisID="2Kgs.23.24"> Maar ook de doodenbezweerders en wichelaars en de afbeeldingen der afgoden<note n="3577">Zie Deut. XVII 11; Num. XXII 5. Voor de afbeeldingen der afgoden heeft het Hebr.: ‘de huisgoden’; zie Gen. XXXI 19.</note> en de onreinheden en de gruwelen, die in het land Juda en te Jerusalem waren, deed Josias weg, om de woorden der wet gestand te doen, die geschreven staan in het Boek, dat de priester Helcias in den tempel des Heeren gevonden had.</verse>
<verse osisID="2Kgs.23.25"> Zijns gelijke was geen koning vóór hem geweest, die zich met geheel zijn hart en met geheel zijne ziel en met geheel zijne kracht tot den Heer had gewend, naar de gansche wet van Moses; en na hem is zijns gelijke niet opgestaan<note n="3578">Niemand der vorige of volgende koningen van Juda evenaarde hem in ijver voor den eeredienst van God. Vgl. XVIII 5 en Jer. XXII 15 volg. Zie voor de uitdrukking met geheel zijn hart enz. Deut. VI 5.</note>.</verse>
<verse osisID="2Kgs.23.26"> Nochtans heeft de Heer zich niet afgekeerd van den toorn zijner groote verbolgenheid, waarmede zijne verbolgenheid tegen Juda was opgewekt, om het tergen, waarmede Manasses Hem had uitgedaagd<note n="3579">Gods toorn bleef onverzoend, omdat het volk zich niet van ganscher harte had bekeerd; vgl. o.a. Jer. XI. Zie het door God uitgesproken vonnis om de zonden van Manasses XXI 10-15 en XXII 15-17. Vgl. Jer. XV 4.</note>.</verse>
<verse osisID="2Kgs.23.27"> Daarom zeide de Heer: Ook Juda zal Ik uit mijn aangezicht wegdoen, gelijk ik Israël heb weg- gedaan<note n="3580">Zie XVII 20, 23.</note>; en verwerpen zal Ik deze stad, die Ik had uitverkoren, Jerusalem, en het huis, waarvan Ik gezegd had: Aldaar zal mijn naam wezen.</verse>
<verse osisID="2Kgs.23.28"> Het overige nu der geschiedenis van Josias en al wat hij heeft gedaan, is dit niet beschreven in het Boek der kronieken van Juda's koningen?</verse>
<verse osisID="2Kgs.23.29"> In zijne dagen trok Pharao Nechao, de koning van Egypte, op tegen den koning der Assyriërs, naar de rivier den Euphraat; en koning Josias toog hem te gemoet en werd gedood te Mageddo, zoodra hij hem zag<note n="3581">Dit geschiedde in het jaar 610, kort na de troonsbestijging van Nechao II (zie Jer. XLVI noot 3). Mageddo of Megiddo lag ten zuidwesten der vlakte van Jezraël. - Nauwkeuriger dan hier wordt II Par. XXXV 20-25 deze veldtocht en het uiteinde van Josias beschreven, zie t.a.p. noot 19. - Zoodra hij, Nechao, hem, d.i. Josias, zag, d.w.z. bij het eerste handgemeen worden, werd Josias, naar het verhaal van II Par., doodelijk gewond en op een anderen wagen weggevoerd.</note>.</verse>
<verse osisID="2Kgs.23.30"> En zijne dienaren vervoerden hem dood van Mageddo en brachten hem naar Jerusalem en begroeven hem in zijn graf<note n="3582">Bijgevolg was Josias aan de bekomen wonde gestorven, voordat hij van Mageddo naar Jerusalem gebracht werd. Dienvolgens moet de tekst van II Par. t.a.p. v. 24 (‘en zij brachten hem naar Jerusalem, en hij stierf, en hij werd begraven’) in dien zin verklaard worden.</note>. En het volk des lands nam Joachaz, den zoon van Josias, en zij zalfden hem en stelden hem tot koning aan in de plaats van zijn vader<note n="3583">Het volk koos niet den ouderen zoon Joakim, maar den jongeren Joachaz (vgl. v. 31 met 36), waarschijnlijk omdat het van hem betere verwachtingen koesterde. Jer. XXII 10 volg. heet hij Sellum.</note>.</verse>
<verse osisID="2Kgs.23.31"> Drie en twintig jaar was Joachaz oud, toen hij begon te regeeren, en hij regeerde drie maanden te Jerusalem; zijne moeder heette Amital, de dochter van Jeremias, uit Lobna<note n="3584">Zie voor Lobna VIII noot 23.</note>.</verse>
<verse osisID="2Kgs.23.32"> En hij deed wat kwaad was in het oog des Heeren, naar al wat zijne vaderen gedaan hadden<note n="3585">Volgens Ez. XIX 3, alwaar hoogstwaarschijnlijk van hem sprake is, was hij een tiran. Zie ook Jer. XXII 10-12.</note>.</verse>
<verse osisID="2Kgs.23.33"> En Pharao Nechao sloeg hem in boeien te Rebla, dat in het land Emath ligt, opdat hij geen koning te Jerusalem zijn zou<note n="3586">Volgens Flav. Josephus (Antiq. X 5, 2) had Nechao den koning Joachaz naar Syrië ontboden; hij sloeg hem in boeien te Rebla, eene stad in Syrië aan den Orontes, in eene vruchtbare vallei, waar ook later Nabuchodonosor zijne legerplaats had (XXV 21 en Jer. XXXIX 5; LII 9 volg). Zie voor het land Emath met de hoofdplaats van dien naam II Par. VII noot 7.</note>; en hij legde het land eene geldboete op van honderd talenten zilver en een talent goud<note n="3587">Volgens de Grieksche en de Syrische vertaling tien talenten goud.</note>.</verse>
<verse osisID="2Kgs.23.34"> En Pharao Nechao stelde Eliacim, den zoon van Josias, tot koning aan, in de plaats van zijn vader Josias, en veranderde zijn naam in Joakim<note n="3588">Nechao stelt zich aan als heer en meester in Juda. Als zoodanig veranderde hij ook den naam Eliacim (d.i. God bevestigt) in Joakim (d.i. Jahwe bevestigt), om den koning van Juda aan zijne onderworpenheid te herinneren; zie Gen. XLI 45 en Dan. I 7.</note>; maar Joachaz nam hij mede en voerde hem naar Egypte, en aldaar stierf hij.</verse>
<verse osisID="2Kgs.23.35"> Het zilver en het goud nu gaf Joakim aan Pharao, na het land hoofdelijk te hebben geschat, om het geld volgens het bevel van Pharao bijeen te brengen; en van het volk des lands, van ieder naar zijn vermogen, vorderde hij zoowel zilver als goud, om het aan Pharao Nechao te geven<note n="3589">Eene nieuwe schatting na die van v. 33 was aan Juda opgelegd.</note>.</verse>
<verse osisID="2Kgs.23.36"> Vijf en twintig jaar was Joakim oud, toen hij begon te regeeren; en hij regeerde elf jaar te Jerusalem; zijne moeder heette Zebida, de dochter van Phadaia, uit Ruma<note n="3590">Ruma is vermoedelijk ook Jos. XV 52 vermeld.</note>.</verse>
<verse osisID="2Kgs.23.37"> En hij deed wat kwaad was in het oog des Heeren, naar al wat zijne vaderen gedaan hadden<note n="3591">Zie aangaande hem Jer. XXII 13-19; XXVI 20-23 en XXXVI.</note>.</verse>
</chapter>
<chapter osisID="2Kgs.24"> 
<title>Hoofdstuk XXIV.</title><p>Joakim, afhankelijk van Nabuchodonosor, komt in opstand (v. 1). De Heer straft hem door de invallen van stroopbenden en volvoert zoo allengs zijn besluit, Juda wegens de zonden van Manasses te verdelgen (v. 2-4). Einde zijner regeering (v. 5, 6). Machteloosheid van Egypte (v. 7). Kortstondige regeering van Joachin (v. 8, 9), die aan Nabuchodonosor bij de belegering van Jerusalem zich overgeeft (v. 10-12). Plundering van den tempel en het paleis en wegvoering van den koning, zijn hof en de kern der bevolking naar Babylon (v. 13-16). Sedecias, tot koning aangesteld, komt in opstand (v. 17-20).</p>
<verse osisID="2Kgs.24.1"> In zijne dagen trok Nabuchodonosor, de koning van Babylon, op<note n="3592">Na Ninive te hebben veroverd (waarschijnlijk in het jaar 606), had Nabopalassar, de koning van Babylon, zijn rijk in het Westen te bevestigen, nl. in Syrië en Palestina, voornamelijk tegen Egypte. Naar Berosus verhaalt (in een fragment door Flav. Jos. bewaard), droeg Nabopalassar zijnen zoon Nabuchodonosor (zie Jer. XXI noot 3) op, Egypte te onderwerpen. Deze versloeg het Egyptische leger bij Karchemis, nog bij het leven zijns vaders, waarschijnlijk tegen het einde van 606. Onmiddellijk na die overwinning trok Nabuchodonosor op naar Syrië en Palestina om verder in Egypte binnen te dringen. Reeds was hij tot aan de grenzen van dit land gekomen, toen hij de tijding vernam, dat zijn vader was gestorven (in de lente van 605); daarom trok hij naar Babel terug, ten einde in zijne hoofdstad de regeering te aanvaarden, terwijl hij de Joodsche, Phenicische en Syrische krijgsgevangenen, zoo verhaalt Berosus verder, in de handen zijner krijgsoversten stelde. Hij had dus toen reeds tegen Juda gestreden. Van dezen eersten krijgstocht van Nabuchodonosor tegen Juda wordt ook II Par. XXXVI 6 (zie noot 4) en Dan. I 1 (zie noot 1) gesproken; zie Jer. XXV noot 1.</note>; en Joakim werd hem dienstbaar, drie jaar lang; en hij kwam weder in opstand tegen hem.</verse>
<verse osisID="2Kgs.24.2"> En de Heer zond op hem af de stroopbenden der Chaldeën en de stroopbenden van Syrië en de stroopbenden van Moab en de stroopbenden der kinderen van Ammon<note n="3593">De Heer zond die stroopbenden, in zooverre Hij, die in zijne gerechtigheid den val van Juda bereidde, dit beschikt had. Waarschijnlijk kwamen zij op last of op aansporen van Nabuchodonosor, die zijne legermacht elders noodig zal hebben gehad. De Chaldeën zijn de bewoners van Babylonië. De drie andere genoemde volken, Syrië, Moab en Ammon, waren toen nog aan Babylon onderdanig. Niet lang daarna verbonden zich de twee laatstgenoemde met Juda tot een gezamenlijken opstand tegen Nabuchodonosor; zie Jer. XXVII 1-11.</note>; en Hij zond hen op Juda af om het te gronde te richten, overeenkomstig het woord des Heeren, dat Hij door zijne dienstknechten, de profeten, gesproken had.</verse>
<verse osisID="2Kgs.24.3"> Dit nu geschiedde om het woord des Heeren tegen Juda, dat Hij het voor zijn aangezicht zou wegdoen om al de zonden van Manasses, die hij bedreven had,</verse> 
<verse osisID="2Kgs.24.4"> en om het onschuldig bloed, dat hij vergoten had; hij toch had Jerusalem gevuld met het bloed der onschuldigen<note n="3594">Zie XXI 10-16.</note>; en om deze reden heeft de Heer niet genadig willen zijn<note n="3595">Vgl. Jer. XV 1-9.</note>.</verse>
<verse osisID="2Kgs.24.5"> Het overige nu der geschiedenis van Joakim en al wat hij heeft gedaan, is dit niet beschreven in het Boek der kronieken van Juda's koningen<note n="3596">Dit is de laatste maal dat dit geschrift wordt aangehaald; het liep wellicht niet verder dan tot en met de regeering van Joakim.</note>? En Joakim ontsliep met zijne vaderen<note n="3597">Zie aangaande zijne begrafenis de profetie Jer. XXII 19 en XXXVI 30.</note>;</verse>
<verse osisID="2Kgs.24.6"> en zijn zoon Joachin werd koning in zijne plaats.</verse>
<verse osisID="2Kgs.24.7"> En de koning van Egypte ondernam het niet meer uit zijn land op te trekken; want de koning van Babylon had alles, wat aan den koning van Egypte had toebehoord, genomen, van de beek van Egypte af tot aan de rivier den Euphraat<note n="3598">Deze bemerking dient ter verklaring waarom Juda geene hulp van zijn vroegeren bondgenoot kon verwachten. De koning van Egypte is de laatstgenoemde (XXIII 34) ‘Pharao Nechao’. Nabuchodonosor had alles genomen wat aan Pharao in Azië had toebehoord, te weten van de beek van Egypte af. zie Gen. XVI noot 14. Tijdens de belegering van Jerusalem door de Chaldeën (in 588) trok een andere Pharao, Ephreë, ter hulpe van Sedecias uit, maar keerde even spoedig terug, Jer. XXXVII 6.</note>.</verse>
<verse osisID="2Kgs.24.8"> Achttien jaar was Joachin oud, toen hij begon te regeeren; en hij regeerde drie maanden te Jerusalem<note n="3599">Eigenlijk: drie maanden en tien dagen, II Par. XXXVI 9.</note>; zijne moeder heette Nohesta, de dochter van Elnathan, uit Jerusalem.</verse>
<verse osisID="2Kgs.24.9"> En hij deed wat kwaad was in het oog des Heeren, naar al wat zijn vader gedaan had<note n="3600">Zie aangaande Joachin of Jechonias Jer. XXII 24-30.</note>.</verse>
<verse osisID="2Kgs.24.10"> Te dien tijde trokken de dienaren van Nabuchodonosor, den koning van Babylon, tegen Jerusalem op<note n="3601">Te dien tijde, d.i. tijdens de regeering van Joachin. Deze krijgstocht had, II Par. XXXVI 10, plaats ‘bij het wenden van het jaar’, d.i. in het vroege voorjaar, wanneer de koningen plachten ten krijg uit te trekken (zie III Reg. XX noot 14), op het einde van het Judeesche jaar 598.</note>, en de stad werd omgeven met verschansingen.</verse> 
<verse osisID="2Kgs.24.11"> En Nabuchodonosor, de koning van Babylon, kwam voor de stad met zijne dienaren om haar te belegeren.</verse>
<verse osisID="2Kgs.24.12"> En Joachin, de koning van Juda, ging naar den koning van Babylon uit, hij en zijne moeder en zijne dienaren en zijne vorsten en zijne kamerdienaren; en de koning van Babylon ontving hem<note n="3602">Hebr.: ‘nam hem gevangen’. Volgens Jer. LII 28 en de Babylonische telling of na-dateering gebeurde dit in het zevende jaar; hier echter telt men het jaar der troonsbestijging mede.</note>, in het achtste jaar zijner regeering.</verse>
<verse osisID="2Kgs.24.13"> En hij haalde van daar weg al de schatten van het huis des Heeren en de schatten van het huis des konings, en besnoeide al de gouden voorwerpen, welke Salomon, de koning van Israël, voor den tempel des Heeren had gemaakt, naar het woord des Heeren<note n="3603">Hij haalde uit de stad, die hij waarschijnlijk binnentrok. Een gedeelte van het vaatwerk was reeds onder Joakim in 606 door de Chaldeën medegevoerd (II Par. XXXVI 7 en Dan. I 2). Eene derde wegvoering geschiedde onder Sedecias, XXV 13 volg. Vgl. Jer. XXVII 19-22, alwaar de voorwerpen worden opgesomd, die Nabuchodonosor ditmaal, onder Joachin, heeft achtergelaten en welke dus niet begrepen zijn onder al de schatten enz.; zie verder XXV 13-16. Hij besnoeide enz., d.w.z. sneed er het goud af. Zie het woord des Heeren XX 17.</note>.</verse>
<verse osisID="2Kgs.24.14"> En hij voerde in gevangenschap weg gansch Jerusalem en al de vorsten en al de dapperen van het leger, tienduizend man; benevens elken handwerksman en slotenmaker; en er bleef niets over dan alleen de geringen van het volk des lands<note n="3604">Gansch Jerusalem, d, w.z. het beste deel der bevolking, want aan het einde van het vers worden de geringen enz. uitgezonderd. Dit vers somt in het algemeen de weggevoerden op, de twee volgende verzen treden meer in bijzonderheden. Onder de vorsten zijn de kamerdienaren en de rechters, Hebr. ‘de voornaamsten’, des lands (v. 15) begrepen. In de plaats van al de dapperen van het leger vertaalt men het Hebr. beter evenals XV 20: ‘al de vermogenden en de rijken’; dezen heeten in het begin van v. 16 naar het Hebr.: ‘al de lieden van vermogen’; zij waren zeven duizend in getal (v. 16) en samen met de eerstgenoemden tienduizend man (v. 14). Behalve deze eerste klasse van ballingen bestond de tweede klasse uit handwerkslieden en slotenmakers, die evenals hier ook v. 16 en Jer. XXIV 1; XXIX 2 samen genoemd worden. Het waren de timmerlieden, steenhouwers, smeden enz., die als kunstenaars destijds in aanzien stonden. Naar v. 16 waren zij duizend in getal. De overblijvenden heeten de geringen van het volk des lands, wat betrekkelijk moet verstaan worden, d.w.z. de achtergeblevenen waren in vergelijking met de weggevoerden van de geringere volksklassen. Onder hen zijn natuurlijk niet begrepen Sedecias met zijn hof en het leger, dat elf jaar later nog machtig genoeg was om een beleg van anderhalf jaar te doorstaan; zie XXV 1 volg.</note>.</verse>
<verse osisID="2Kgs.24.15"> Hij voerde ook Joachin naar Babylon weg, alsmede de moeder</verse> 
<verse osisID="2Kgs.24.1">des konings en de vrouwen des konings en zijne kamerdienaren; en de rechters des lands bracht hij uit Jerusalem in gevangenschap naar Babylon<note n="3605">Hebr.: ‘en de voornaamsten des lands’, o.a. ‘de oudsten’ of de hoofden der familiën, ‘de priesters en de profeten’, Jer. XXIX 1, 2. Onder hen behoorde ook Ezechiël (zie Ez. I 1-3). Babylon beteekent het land Babylonië; uit Ez. I 1 weten wij dat deze ballingen aan de rivier den Chobar hunne woonplaats hadden gekregen.</note>;</verse>
<verse osisID="2Kgs.24.16"> benevens al de dappere mannen<note n="3606">Hebr.: ‘al de lieden van vermogen’.</note>, zevenduizend in getal, en de handwerkslieden en slotenmakers, duizend in getal, allen dappere en strijdbare mannen<note n="3607">Deze bijstelling beteekent dat al de genoemde ballingen mannen in de kracht van hun leven waren; van het eigenlijke leger is hier geen sprake.</note>; en hen bracht de koning van Babylon gevankelijk naar Babylon.</verse>
<verse osisID="2Kgs.24.17"> En hij stelde zijn oom Matthanias in zijne plaats aan en gaf hem den naam Sedecias<note n="3608">Matthanias was de derde zoon van Josias, I Par. III 15, en bijgevolg de oom van Joachin. Zie over de naamsverandering XXIII noot 40.</note>.</verse>
<verse osisID="2Kgs.24.18"> Een en twintig jaar was Sedecias oud, toen hij begon te regeeren; en hij regeerde elf jaar te Jerusalem; zijne moeder heette Amital, de dochter van Jeremias, uit Lobna<note n="3609">Uit de vergelijking met XXXIII 31 blijkt, dat Sedecias een volle broeder was van Joachaz. Joakim was maar een halve broeder, XXIII 36. Zie voor Lobna VIII noot 23.</note>.</verse>
<verse osisID="2Kgs.24.19"> En hij deed wat kwaad was in het oog des Heeren, naar al wat Joakim gedaan had<note n="3610">Uit Jer. XXI 1-10; XXIV 8; XXXII 1-5; XXXIV 1-7; XXXVII-XXXIX maken wij op dat hij, minder kwaadwillig dan Joakim, een zwak en weifelmoedig karakter had en zich door zijne rijksgrooten liet beheerschen.</note>.</verse>
<verse osisID="2Kgs.24.20"> Want de Heer was vergramd tegen Jerusalem en tegen Juda, totdat Hij ze heeft weggeworpen uit zijn aangezicht; en Sedecias werd afvallig van den koning van Babylon<note n="3611">Nabuchodonosor had Sedecias den eed van trouw laten zweren, II Par. XXXVI 13; Ez. XVII 13. Daarom verwijt hem Ezechiël (t.a.p. 15-21) dat hij zijnen eed schond, toen hij van Nabuchodonosor afvallig werd en gezanten zond naar Egypte voor ruiterij en krijgsvolk. God zou hem geducht straffen voor die trouweloosheid. - In welk jaar Sedecias in opstand kwam tegen Babel, is niet bekend. Naar Jer. XXVII 1 schijnt hij in het vierde jaar zijner regeering met Moab, Ammon enz. het plan tot een gezamenlijken opstand te hebben gemaakt; maar in hetzelfde jaar zond hij nog een gezantschap naar Babylon om de verschuldigde schatting te betalen, Jer. LI 59. Volgens XXV 1 moet de opstand uiterlijk in het achtste of in het begin van het negende jaar zijner regeering geschied zijn.</note>.</verse>
</chapter>
<chapter osisID="2Kgs.25"> 
<title>Hoofdstuk XXV.</title>
<p>Nabuchodonosor neemt Jerusalem in (v. 1-4a). Sedecias met het leger vlucht, wordt achterhaald en vreeselijk gestraft (v. 4b-.7 Jerusalem en de tempel verwoest en de bevolking, behalve de geringsten, weggevoerd (v. 8-12). Het nog overige tempelgereedschap als buit medegenomen (v. 13-17). De voornaamste Jerusalemmers vóór den koning van Babylon omgebracht. Juda's ondergang (v. 18-21). Godolias, als landvoogd over de overblijfselen aangesteld, vereenigt de gevluchte legeroversten rondom zich, wordt echter weldra vermoord, waarop de overigen naar Egypte vluchten (v. 22-26). Verheffing van Joachin in de ballingschap (v. 27-30).</p>
<verse osisID="2Kgs.25.1"> Het geschiedde nu in het negende jaar zijner regeering, in de tiende maand, den tienden dag der maand<note n="3612">Dit geschiedde in het Joodsche jaar 589, d.i. omstreeks 24 Februari 588 v.Chr.</note>, dat Nabuchodonosor, de koning van Babylon, hij met geheel zijn leger, naar Jerusalem kwam; en zij omsingelden het en bouwden verschansingen in zijne rondte<note n="3613">Nabuchodonosor kwam waarschijnlijk niet zelf, maar zond zijn leger en zijne veldheeren; althans op het einde van het beleg bevond hij zich te Reblatha of Rebla (v. 6; vgl. XXIII noot 38). Hij deed het beleg slaan om Jerusalem, na eerst al de steden van Juda, op twee na, te hebben ingenomen, Jer. XXXIV 7. Ezechiël vernam in Babylon door goddelijke openbaring op dien eigen dag dat Jerusalem door de Chaldeën was ingesloten (Ez. XXIV 1 volg.); die dag werd in de ballingschap door een algemeen vasten herdacht, Zach. VIII 19. Verschansingen, te weten loopgraven, aarden wallen enz., om Jerusalem in te sluiten en te belegeren.</note>.</verse>
<verse osisID="2Kgs.25.2"> En de stad werd ingesloten en belegerd tot het elfde jaar van koning Sedecias,</verse>
<verse osisID="2Kgs.25.3"> den negenden dag der maand<note n="3614">Der vierde maand, Jer. XXXIX 2 en LII 6. De belegering duurde dus in het geheel zeventien maanden en negen en twintig dagen, ongerekend de weinige dagen of weken, dat het beleg was opgebroken om het leger van Egypte terug te drijven, Jer. XXXVII 4-10; vgl. Ez. XVII 17. Jerusalem viel in de handen der Chaldeën tegen het einde van Augustus 587.</note>; en een zware hongersnood heerschte in de stad, en er was geen brood voor het volk des lands<note n="3615">Vertrouwend op de hulptroepen van Egypte en op de sterkte van Jerusalem, bleef Sedecias doof voor den raad van Jeremias, die hem namens God herhaaldelijk vermaand had zich aan de Chaldeën over te geven, Jer. XXI 3-7; XXVII 11 volg.; zelfs nog tijdens de belegering, XXXVIII 2 volg., 17. De hongersnood teisterde ten laatste de stad zoo geweldig, dat er tooneelen plaats grepen als Thren. II 20; IV 9 volg.; Bar. II 3; Ez. V 10 worden aangeduid.</note>.</verse> 
<verse osisID="2Kgs.25.4"> En er werd een bres in de stad gemaakt<note n="3616">Daarop trokken de vorsten van den koning van Babylon de stad binnen en zetten zich als ter vierschaar, om over het lot der stad en harer bewoners uitspraak te doen, ‘aan de middelste poort’, Jer. XXXIX 3 (zie aldaar noot 2).</note>; en alle krijgslieden vluchtten in den nacht door den weg der poort, die tusschen de twee muren is, bij den hof des konings (terwijl de Chaldeën de stad van alle kanten omsingelden); zoo vluchtte Sedecias den weg in, die naar de vlakte der woestijn voert<note n="3617">De koning en zijne krijgslieden vluchtten door den weg der poort, die gelegen was tusschen de twee muren, waarschijnlijk den oostelijken Sionsmuur en den westelijken Ophelmuur, m.a.w. der poort, welke zich bevond in den zuidelijken muur, die van Sion naar Ophel liep en het Tyropoiondal afsloot. De daarbij gelegen hof des konings wordt ook II Esdr. III 15 vermeld. Hoe het den vluchtelingen mogelijk was door de belegeraars heen te breken, die de stad van alle kanten omsingelden, zegt het verhaal niet. Zij vloden heen naar de vlakte der woestijn of het Jordaandal (zie Deut. I noot 1), hopende den Jordaan te kunnen oversteken en aldaar aan de hen achtervolgende Chaldeën te ontkomen.</note>.</verse>
<verse osisID="2Kgs.25.5"> En het leger der Chaldeën joeg den koning achterna en achterhaalde hem in de vlakte van Jericho; en al de krijgslieden, die bij hem waren, werden verstrooid en verlieten hem.</verse>
<verse osisID="2Kgs.25.6"> Zij grepen dan den koning en brachten hem voor den koning van Babylon te Reblatha; en deze sprak het vonnis over hem uit<note n="3618">Overeenkomstig de voorspelling van Ez. XII 13. - Zie voor Reblatha of Rebla XXIII noot 39.</note>.</verse>
<verse osisID="2Kgs.25.7"> En hij doodde de zonen van Sedecias voor diens oogen<note n="3619">De zonen, niet de dochters, Jer. XLI 10. Volgens Jer. XXXIX 6 en LII 10 doodde hij aldaar ook al de vorsten of edelen van Juda.</note> en stak hem zelven de oogen uit en sloeg hem in boeien en bracht hem naar Babylon<note n="3620">Jer. LII 11 voegt er bij: en hij zette hem in de gevangenis tot den dag van zijnen dood.</note>.</verse>
<verse osisID="2Kgs.25.8"> In de vijfde maand, den zevenden dag<note n="3621">Volgens Jer. LII 12 op den tienden dag; volgens een paar handschriften en de Syrische vertaling, overeenkomstig de Joodsche overlevering, op den negenden (waarschijnlijk tegen den avond, toen de tiende dag begon), ééne maand dus na de inneming der stad en de vlucht des konings (v. 3, 4).</note> der maand - dit was het negentiende jaar van den koning van Babylon - kwam Nabuzardan, de overste van het leger<note n="3622">Hebr.: ‘van de lijfwacht’; eveneens v. 10, 11, 15, 18 en 20.</note>, de dienaar van den koning van Babylon, te Jerusalem.</verse> 
<verse osisID="2Kgs.25.9"> En hij stak het huis des Heeren en het huis des konings in brand, en de huizen van Jerusalem en elk huis<note n="3623">Nauwkeuriger vertaalt de Vulgaat Jer. LII 13: ‘elk groot huis’, d.w.z. de huizen der aanzienlijken. De huizen der geringe lieden bleven gespaard.</note> verbrandde hij met vuur.</verse>
<verse osisID="2Kgs.25.10"> En de muren van Jerusalem in het rond slechtte het gezamenlijke leger der Chaldeën, dat met den overste der krijgers was<note n="3624">Het leger, dat den overste der krijgers, Hebr.: ‘der lijfwacht’, vergezelde, voltooide de verwoesting, door Jerusalem te ontmantelen.</note>.</verse>
<verse osisID="2Kgs.25.11"> En het overige deel des volks, dat in de stad gebleven was, en de overloopers, die tot den koning van Babylon waren overgeloopen, en de verdere menigte<note n="3625">Naar het Hebr. van Jer. LII 15: ‘en het overschot der handwerkslieden’; zie XXIV 14.</note> voerde Nabuzardan, de overste der krijgsmacht, mede.</verse>
<verse osisID="2Kgs.25.12"> En van de geringen des lands liet hij wijngaardeniers en landbouwers achter.</verse>
<verse osisID="2Kgs.25.13"> De koperen zuilen nu, die in den tempel des Heeren waren, en de onderstellen en de koperen zee, die in het huis des Heeren was, sloegen de Chaldeën stuk en voerden al het koper mede naar Babylon<note n="3626">Zie III Reg. VII 15-39 en de voorspelling van Jeremias Jer. XXVII 19-22.</note>.</verse>
<verse osisID="2Kgs.25.14"> Ook de koperen potten en de scheplepels en de vorken en de bekers en de reukvaten en al het koperen gereedschap, waarmede men den dienst verrichtte, namen zij mede.</verse>
<verse osisID="2Kgs.25.15"> Alsmede ook de wierookvaten en de schalen, wat van goud was, de gouden, en wat van zilver was, de zilveren<note n="3627">Dit beteekent: zoowel de gouden als de zilveren schalen. Zie voor deze twee verzen (14, 15) III Reg. VII 40, 45, 50. De opsomming is vollediger Jer. LII 18, 19; zie de aanteekeningen aldaar.</note>, nam de overste der krijgsmacht mede;</verse>
<verse osisID="2Kgs.25.16"> te weten de twee zuilen, da eene zee en de onderstellen, die Salomon voor den tempel des Heeren gemaakt had; er was geen wegen aan het koper van al de voorwerpen<note n="3628">Het Hebr. kan men vertalen: wat betreft de twee zuilen.... er was geen wegen enz. - Jer. LII 20 vermeldt hierbij ‘de twaalf koperen runderen’.</note>.</verse> 
<verse osisID="2Kgs.25.17"> Achttien el was de eene zuil hoog<note n="3629">Zie de beschrijving der zuilen III Reg. VII 15-18.</note>; en daarop was een koperen kapiteel, drie el<note n="3630">Volgens III Reg. t.a.p. v. 16 en Jer. LII 22: ‘vijf el’.</note> hoog, met vlechtwerk en granaatappelen op het kapiteel der zuil, alles van koper; een zelfde versiering had ook de tweede zuil.</verse>
<verse osisID="2Kgs.25.18"> Voorts nam de overste der krijgsmacht Saraias, den oppersten priester, en Sophonias, den tweeden priester, en de drie deurwachters mede<note n="3631">Saraias was de hoogepriester, de voorvader van Esdras (I Esdr. VII 1). Sophonias is waarschijnlijk dezelfde als de zoon van Maäsias, die, volgens Jer. XXI 1; XXIX 25; XXXVII 3, de overste der tempelwacht onder den opperoverste Phassur was en hier waarschijnlijk als het hoofd der priesters van den tweeden rang (zie XXIII noot 6) de tweede priester genoemd wordt. De drie deurwachters zijn waarschijnlijk de hoofden der drie afdeelingen, waarin de deurwachters naar hunne familiën waren ingedeeld, 1 Par. XXVI 12-16.</note>.</verse>
<verse osisID="2Kgs.25.19"> En uit de stad nam hij eenen hofbeambte, die gesteld was over de krijgslieden, en vijf mannen uit hen, die vóór den koning gestaan hadden, die men in de stad vond<note n="3632">Naar Jer. LII 25 zeven mannen uit hen, die enz., d.i. uit de vertrouwdste raadslieden des konings, die nog in de stad waren. Velen waren gevlucht.</note>, en den Sopher, den legeroverste, die de nieuwelingen uit het volk des lands keurde, en zestig man uit het volk, die in de stad gevonden waren<note n="3633">Naar het Grieksch: ‘den schrijver (dit beteekent Sopher) van den legeroverste’. De legeroverste zelf zal met Sedecias gevlucht zijn. Zijn schrijver of secretaris was belast geweest met het oproepen van het volk des lands tot den dienst. Tegenover de genoemde krijgsoversten staan de zestig man uit het volk, waarschijnlijk de voornaamste burgers.</note>.</verse>
<verse osisID="2Kgs.25.20"> En hen nam Nabuzardan, de krijgsoverste<note n="3634">En hen, te weten de in v. 18 en 19 genoemden, nam Nabuzardan (Hebr.) ‘de overste der lijfwacht’.</note>, en voerde hen naar den koning van Babylon te Reblatha.</verse>
<verse osisID="2Kgs.25.21"> En de koning van Babylon sloeg hen en doodde hen te Reblatha in het land Emath; zoo werd Juda weggevoerd uit zijn land.</verse>
<verse osisID="2Kgs.25.22"> Maar over het volk, dat in het land Juda was overgebleven, dat Nabuchodonosor, de koning van Babylon, had overgelaten, stelde hij Godolias, den zoon van Ahicam, den zoon van Saphan, aan<note n="3635">Zie Jer. XXXIX noot 9 en XL 5.</note>.</verse>
<verse osisID="2Kgs.25.23"> En toen al de krijgsoversten, zij en de mannen, die bij hen waren, dit hoorden, te weten dat de koning van Babylon Godolias had aangesteld, kwamen tot Godolias, te Maspha, Ismahel, de zoon van Nathanias, en Johanan, de zoon van Careë, en Saraias, de zoon van Thanehumeth, de Netophathiet, en Jezonias, de zoon van den Maächatiet, zij en hunne manschappen<note n="3636">Zie Jer. XL 7, 8 met de aanteekeningen.</note>.</verse>
<verse osisID="2Kgs.25.24"> En Godolias zwoer hun en hunnen manschappen, zeggende: Vreest niet de Chaldeën te dienen; blijft in het land en dient den koning van Babylon, en het zal ulieden welgaan<note n="3637">Zie Jer. XL 9 met noot 9.</note>.</verse>
<verse osisID="2Kgs.25.25"> Maar het geschiedde in de zevende maand, dat Ismahel, de zoon van Nathanias, den zoon van Elisama, van koninklijke afkomst, en tien mannen met hem kwamen; en zij versloegen Godolias, die ook stierf, alsmede de Judeërs en de Chaldeën, die bij hem te Maspha waren.</verse>
<verse osisID="2Kgs.25.26"> En al het volk, van klein tot groot, en de krijgsoversten maakten zich op en gingen naar Egypte, uit vrees voor de Chaldeën<note n="3638">De moord van Godolias en het vertrek naar Egypte (v. 25, 26) worden omstandiger medegedeeld Jer. XL 13 - XLIII 7. Het geschiedde in de zevende maand, in welk jaar wordt niet gezegd. Uit Jer. LII 30 kan men wellicht opmaken, dat het geschiedde ‘in het drie en twintigste jaar van Nabuchodonosor’, vijf jaar na den val van Jerusalem; zie aldaar noot 25.</note>.</verse>
<verse osisID="2Kgs.25.27"> Het geschiedde nu in het zeven en dertigste jaar der wegvoering van Joachin, den koning van Juda, in de twaalfde maand, den zeven en twintigsten dag der maand, dat Evilmerodach, de koning van Babylon, in het jaar dat hij begon te regeeren, het hoofd van Joachin, den koning van Juda, verhief uit de gevangenis<note n="3639">Het zeven en dertigste jaar der wegvoering van Joachin (welke plaats had in 598) is het jaar 562, in welk jaar Evilmerodach, de opvolger van Nabuchodonosor, begon te regeeren. Joachim was toen zes en vijftig jaar oud (vgl. XXIV 8). Iemands hoofd verheffen (zie Gen. XL 13 Hebr. en Ps. III 4) beteekent hem uit den staat van vernedering tot eer en waardigheid brengen. Hij bevrijdde hem nl. uit de gevangenis en plaatste zijnen zetel enz. v. 28.</note>.</verse> 
<verse osisID="2Kgs.25.28"> En hij sprak hem goedwillig toe en plaatste zijnen zetel boven den zetel der koningen, die bij hem in Babylon waren<note n="3640">Hij plaatste zijnen zetel enz., d.w.z. hij behandelde hem met eer en onderscheiding, meer dan de overige overwonnen koningen, die aan het hof van Babylon, tot verhooging van zijnen luister, verkeerden. - Wat Evilmerodach bewoog om Joachin genadig en zelfs met eere te behandelen, weten wij niet. Wij mogen hierin een bijzondere beschikking Gods erkennen, die, naar zijne eeuwige raadsbesluiten, het afvallige geslacht van David wel streng kastijden, maar niet geheel en al verwerpen wilde. De belofte van het eeuwigdurende koningschap, welke David van God ontving (II Reg. VII 14 volg.), kon niet verijdeld worden. De verheffing van Joachin was de eerste schemering van den dageraad, die in de verre toekomst betere tijden aankondigde.</note>.</verse>
<verse osisID="2Kgs.25.29"> En hij gaf hem andere kleederen aan dan die hij in de gevangenis had gedragen, en hij at gestadig brood voor diens aangezicht, al de dagen van zijn leven.</verse>
<verse osisID="2Kgs.25.30"> En hij verschafte hem zijn onderhoud gestadig, en het werd hem ook dag aan dag van 's konings wege gegeven, al de dagen van zijn leven.</verse>
</chapter>
</div>
</div>
